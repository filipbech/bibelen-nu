{"text":"<h3>Lovsang efter sejren</h3><p><q>2</q> Herre, kongen glæder sig over din magt, </p><lg><l level='2'>han råber af fryd over din sejr. </l><l level='1'><q>3</q> Du har opfyldt hans hjertes ønske, </l><l level='2'>ikke nægtet ham, hvad han bad dig om. <u>Sela</u>. </l><l level='1'><q>4</q> Du kom til ham med rige gaver. </l><l level='2'>Du satte en gylden krone på hans hoved. </l><l level='1'><q>5</q> Han bad om din velsignelse over sit liv, </l><l level='2'>og du lovede ham et varigt dynasti. </l><l level='1'><q>6</q> Du gav ham sejre og berømmelse, </l><l level='2'>du tildelte ham ære og værdighed. </l><l level='1'><q>7</q> Din velsignelse følger ham altid, </l><l level='2'>dit nærvær fylder ham med usigelig glæde. </l><l level='1'><q>8</q> Han stoler på Herren og skal aldrig snuble, </l><l level='2'>for den Almægtiges trofaste nåde bevarer ham. </l><l level='1'><q>9</q> Du opsporer alle dine fjender, </l><l level='2'>tilintetgør enhver, som hader dig. </l><l level='1'><q>10</q> Når du viser dig, brænder de op som i en ovn, </l><l level='2'>du opsluger dem i vrede, lader ild fortære dem. </l><l level='1'><q>11</q> Du fjerner deres børn fra jordens overflade, </l><l level='2'>deres slægt dør fuldstændig ud. </l><l level='1'><q>12</q> Selv om de sætter sig op imod dig, </l><l level='2'>vil deres onde planer ikke lykkes. </l><l level='1'><q>13</q> De vender om og flygter, </l><l level='2'>når du sender dine pile. </l><l level='1'><q>14</q> Rejs dig, Herre, i din vældige styrke. </l><l level='2'>Med sang og spil vil vi lovprise din magt. </l></lg>"}