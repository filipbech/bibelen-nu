{"text":"<h3>Længsel efter Herren</h3><p><q>2</q> Gud, du er min Gud, og jeg opsøger dig. </p><lg><l level='2'>Min sjæl tørster efter fællesskab med dig. </l><l level='1'>Hele min krop sukker efter et møde med dig </l><l level='2'>i dette afsvedne og tørre land. </l><l level='1'><q>3</q> Jeg har oplevet din nærhed i helligdommen, </l><l level='2'>jeg har set din magt og herlighed. </l><l level='1'><q>4</q> At opleve din godhed er mere værd end livet. </l><l level='2'>Derfor vil jeg altid lovsynge dig. </l><l level='1'><q>5</q> Jeg vil takke dig, så længe jeg lever, </l><l level='2'>løfte mine hænder i tilbedelse til dig. </l><l level='1'><q>6</q> Du mætter min sjæl med udsøgte retter, </l><l level='2'>jeg lovsynger dig med fryd i hjertet. </l><l level='1'><q>7</q> Når jeg ligger i min seng, mindes jeg din storhed, </l><l level='2'>jeg tænker på din nåde, når jeg vågner om natten. </l><l level='1'><q>8</q> Jeg husker, hvor ofte du har hjulpet mig, </l><l level='2'>jeg fryder mig under dine vingers skygge. </l><l level='1'><q>9</q> Jeg klynger mig til dig, </l><l level='2'>og du holder mig i dine stærke arme. </l><l level='1'><q>10</q> Mine fjender prøver at dræbe mig, </l><l level='2'>men de skal styrtes i dødsriget. </l><l level='1'><q>11</q> De skal falde for sværdet </l><l level='2'>og blive føde for sjakaler. </l><l level='1'><q>12</q> Men jeg vil glæde mig over min Gud. </l><l level='2'>Enhver, der stoler på ham, har grund til at juble, </l><l level='3'>men de falske bedragere må forblive tavse. </l></lg>"}