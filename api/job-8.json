{"text":"<h3>Bildads første tale til Job</h3><p><q>1</q> Da sagde Bildad til Job: </p><lg><l level='1'><q>2</q> Hvor længe bliver du ved med at rase? </l><l level='2'>Din tale buldrer som et tordenvejr. </l><l level='1'><q>3</q> Tror du Gud afsiger en uretfærdig dom? </l><l level='2'>Kan den almægtige Gud tage fejl? </l><l level='1'><q>4</q> Dine børn må have syndet imod ham, </l><l level='2'>siden han straffede dem med døden. </l><l level='1'><q>5</q> Hvorfor ikke søge Gud og bede ham om nåde? </l><l level='1'><q>6</q> Hvis du virkelig er uskyldig og oprigtig, </l><l level='2'>skal han nok give dig oprejsning. </l><l level='1'><q>7</q> Han giver dig så meget fremgang og rigdom, </l><l level='2'>at det, du før havde, er for intet at regne. </l><l level='1'><q>8</q> Ved du ikke, hvad der skete med vores forfædre? </l><l level='2'>Tag ved lære af de tidligere generationer. </l><l level='1'><q>9</q> Vi ved så lidt, vi blev født i går, </l><l level='2'>vores liv er som en skygge, der glider forbi. </l><l level='1'><q>10</q> Mon ikke de gamles erfaring kan hjælpe </l><l level='2'>og give dig det svar, du af hjertet søger? </l><l level='1'><q>11</q> Kan sivene vokse, hvis sumpen tørrer ud? </l><l level='2'>Kan rørgræs klare sig, hvis vandet forsvinder? </l><l level='1'><q>12</q> Selv om de stod i blomst, ville de hurtigt visne, </l><l level='2'>de ville gå til, før de var klar til høst. </l><l level='1'><q>13</q> Sådan går det med dem, der glemmer Gud. </l><l level='2'>De gudløse mister alt håb. </l><l level='1'><q>14</q> Det, de satte deres lid til, falder sammen, </l><l level='2'>det er skrøbeligt som et spindelvæv. </l><l level='1'><q>15</q> De støtter sig til det, men det holder ikke, </l><l level='2'>de klamrer sig til det, men det falder til jorden. </l><l level='1'><q>16</q> De gudløse kan se ud som en frodig plante, </l><l level='2'>der breder sig ud til alle sider, </l><l level='1'><q>17</q> hvis rødder borer sig ned mellem stenene </l><l level='2'>og fæstner sig dybt nede i jorden. </l><l level='1'><q>18</q> Men når de rykkes op og kastes bort, </l><l level='2'>er der intet tilbage, ingen husker dem mere. </l><l level='1'><q>19</q> Det var alt, hvad de fik ud af livet. </l><l level='2'>Snart skyder andre op, hvor de stod. </l><l level='1'><q>20</q> Vi ved, at Gud ikke hjælper de gudløse, </l><l level='2'>og at han ikke støder de retskafne fra sig. </l><l level='1'><q>21</q> Derfor kan han give dig glæden tilbage, </l><l level='2'>han kan fylde din mund med latter igen. </l><l level='1'><q>22</q> Dine fjender vil stå skamfulde tilbage, </l><l level='2'>og de gudløse forsvinde for bestandigt. </l></lg>"}