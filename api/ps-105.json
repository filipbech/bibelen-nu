{"text":"<h3>Guds undere gennem Israels historie</h3><p><q>1</q> Sig tak til Herren og giv ham ære! </p><lg><l level='2'>Forkynd hans undere for alle folkeslag! </l><l level='1'><q>2</q> Syng og spil til hans ære, </l><l level='2'>tænk på alle de mirakler, han har udført. </l><l level='1'><q>3</q> Glæd jer over hans herlighed. </l><l level='2'>Lad alle, der kender ham, fryde sig. </l><l level='1'><q>4</q> Søg hjælp hos Herren og hans styrke, </l><l level='2'>hold jer altid nær til ham. </l><l level='1'><q>5</q> Tænk på de fantastiske ting, han har gjort, </l><l level='2'>alle de undere, han har udført. </l><l level='1'><q>6</q> I er jo børn af Guds tjener, Abraham, </l><l level='2'>I er de udvalgte efterkommere af Jakob.</l><l level='1'><q>7</q> Han er Herren, vor Gud, </l><l level='2'>han hersker over hele jorden. </l><l level='1'><q>8</q> Han holder altid sine løfter, </l><l level='2'>er trofast gennem tusind generationer. </l><l level='1'><q>9</q> Han står bag sin pagt med Abraham, </l><l level='2'>det løfte, han højtideligt afgav til Isak. </l><l level='1'><q>10</q> Han bekræftede det overfor Jakob </l><l level='2'>som en vedvarende pagt med Israels folk: </l><l level='1'><q>11</q> Jeg giver jer Kanaans land, </l><l level='2'>det skal være jeres særlige ejendom. </l><l level='1'><q>12</q> Det sagde han, da de endnu var få, </l><l level='2'>en lille flok fremmede i Kanaans land. </l><l level='1'><q>13</q> De vandrede fra land til land, </l><l level='2'>fra det ene rige til det andet. </l><l level='1'><q>14</q> Men han tillod ingen at skade dem, </l><l level='2'>han advarede konger om at holde sig væk. </l><l level='1'><q>15</q> Rør ikke mine udvalgte, </l><l level='2'>gør ikke mine profeter fortræd! </l><l level='1'><q>16</q> Han sendte hungersnød over Kanaans land, </l><l level='2'>gjorde ende på alle deres forsyninger. </l><l level='1'><q>17</q> Han sendte en mand i forvejen til Egypten. </l><l level='2'>Det var Josef, der blev solgt som slave. </l><l level='1'><q>18</q> I fængslet blev hans fødder lagt i lænker, </l><l level='2'>om halsen fik han en ring af jern, </l><l level='1'><q>19</q> indtil hans profeti blev opfyldt, </l><l level='2'>og det viste sig, at Herren talte sandt. </l><l level='1'><q>20</q> Da fik Farao ham løsladt, </l><l level='2'>Egyptens konge satte ham i frihed. </l><l level='1'><q>21</q> Han fik ansvar for Faraos finanser, </l><l level='2'>hans paladser, hans gods og ejendom. </l><l level='1'><q>22</q> Han fik autoritet over alle kongens embedsmænd, </l><l level='2'>og gav instrukser til Faraos rådgivere. </l><l level='1'><q>23</q> Så kom Jakob og hans familie til landet, </l><l level='2'>de boede som gæster i Egypten. </l><l level='1'><q>24</q> Herren gjorde dem frugtbare og talrige, </l><l level='2'>de blev mere talstærke end landets indbyggere. </l><l level='1'><q>25</q> På den måde gjorde Gud egypterne misundelige, </l><l level='2'>så de begyndte at mishandle hans tjenere. </l><l level='1'><q>26</q> Da sendte Gud sin tjener Moses </l><l level='2'>sammen med Aron, som han havde udvalgt. </l><l level='1'><q>27</q> De udførte fantastiske ting, </l><l level='2'>gjorde tegn og undere i Egyptens land. </l><l level='1'><q>28</q> Herren sendte et tykt mørke over landet, </l><l level='2'>men egypterne adlød ikke hans befaling. </l><l level='1'><q>29</q> Han forvandlede deres floder til blod, </l><l level='2'>så alle fiskene døde. </l><l level='1'><q>30</q> Han fyldte landet med frøer, </l><l level='2'>selv i kongens private gemakker kom de ind. </l><l level='1'><q>31</q> Han sendte fluesværme i massevis, </l><l level='2'>myggene svirrede over hele landet. </l><l level='1'><q>32</q> I stedet for regn kom der frygtelige haglbyger, </l><l level='2'>og lynene slog ned over hele Egypten. </l><l level='1'><q>33</q> Vinstokke og figentræer blev ødelagt, </l><l level='2'>træerne splintredes og væltede omkuld. </l><l level='1'><q>34</q> Så sendte han sværme af græshopper, </l><l level='2'>de kom i utrolige mængder, </l><l level='1'><q>35</q> de åd alt, hvad der var grønt i landet, </l><l level='2'>de spiste alle markens afgrøder. </l><l level='1'><q>36</q> Derpå dræbte han det kæreste, de ejede, </l><l level='2'>den førstefødte søn i hvert eneste hjem. </l><l level='1'><q>37</q> Da førte Herren sit folk ud af Egypten, </l><l level='2'>belæsset med sølv og guld, </l><l level='3'>ingen var syg eller svagelig. </l><l level='1'><q>38</q> Egypterne var lettede, da de var borte, </l><l level='2'>for de var blevet bange for dem. </l><l level='1'><q>39</q> Gud skærmede sit folk med en sky, </l><l level='2'>han lyste for dem med en ildsky om natten. </l><l level='1'><q>40</q> De bad om kød, og han sendte vagtler, </l><l level='2'>mættede dem med manna, brødet fra himlen. </l><l level='1'><q>41</q> Han åbnede en klippe, så vand strømmede ud, </l><l level='2'>det blev til en flod i ørkenens sand. </l><l level='1'><q>42</q> Herren opfyldte sit hellige løfte, </l><l level='2'>som han havde givet til sin tjener Abraham. </l><l level='1'><q>43</q> Hans folk drog ud med frydesang, </l><l level='2'>hans udvalgte jublede af glæde. </l><l level='1'><q>44</q> Han gav dem fremmede folkeslags lande, </l><l level='2'>de høstede afgrøder, som andre havde plantet. </l><l level='1'><q>45</q> Det gjorde han med det mål for øje, </l><l level='2'>at hans folk skulle adlyde hans bud. </l><l level='1'>Lovet være Herren! </l></lg>"}