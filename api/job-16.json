{"text":"<h3>Jobs femte tale: Et svar til Elifaz</h3><p><q>1</q> Job svarede på følgende måde: </p><lg><l level='1'><q>2</q> Den slags har jeg hørt så tit. </l><l level='2'>I er nogle kønne trøstere! </l><l level='1'><q>3</q> Er der ingen ende på din elendige tale? </l><l level='2'>Kunne du ikke finde på noget bedre at sige? </l><l level='1'><q>4</q> Hvis I var i mit sted, og jeg var i jeres, </l><l level='2'>ville jeg være fristet til at tale på samme måde. </l><l level='1'>Jeg kunne have holdt en prædiken for jer </l><l level='2'>og rystet på hovedet af jer. </l><l level='1'><q>5</q> Men jeg vil hellere være andre til opmuntring, </l><l level='2'>prøve at trøste folk i deres sorg. </l><l level='1'><q>6</q> Jeg kan ikke trøste mig selv ved at tale, </l><l level='2'>men at tie giver mig heller ingen lindring. </l><l level='1'><q>7</q> Gud har mast mig ned i jorden, </l><l level='2'>han har udryddet hele min familie. </l><l level='1'><q>8</q> Min elendige tilstand ses som hans straf, </l><l level='2'>det, han har gjort, som bevis på min skyld. </l><l level='1'><q>9</q> Hans vrede river og rusker i mig. </l><l level='2'>Han skærer tænder imod mig af raseri. </l><l level='2'>Hans anklagende øjne gennemborer mig. </l><l level='1'><q>10</q> Folk ser på mig med foragtende blikke, </l><l level='2'>spottende slår de mig i ansigtet, </l><l level='2'>alle rotter sig sammen imod mig. </l><l level='1'><q>11</q> Gud har givet mig i gudløses vold, </l><l level='2'>kastet mig i kløerne på onde mennesker. </l><l level='1'><q>12</q> Jeg levede i fred, indtil han knuste mig. </l><l level='2'>Han greb mig i nakken og slog mig fordærvet. </l><l level='1'>Han stillede mig op som en skydeskive, </l><l level='2'><q>13</q> og hans pile kom imod mig fra alle sider. </l><l level='1'>De gennemborede mine nyrer,</l><l level='2'>min galde flød ud på jorden. </l><l level='1'><q>14</q> Han huggede mig sønder og sammen, </l><l level='2'>han slog mig som en kriger, der er gået amok. </l><l level='1'><q>15</q> Jeg sidder klædt i sæk og aske. </l><l level='2'>Min stolthed ligger knust i støvet. </l><l level='1'><q>16</q> Mit ansigt er rødt af gråd, </l><l level='2'>jeg har sørgerande under øjnene. </l><l level='1'><q>17</q> Men jeg ved, at jeg er uskyldig, </l><l level='2'>og at min bøn er oprigtig. </l><l level='1'><q>18</q> Mit blod skal råbe fra jorden, </l><l level='2'>min bøn om retfærdighed blive ved at runge. </l><l level='1'><q>19</q> Allerede nu har jeg et vidne i Himlen, </l><l level='2'>en forsvarer, der taler min sag i det høje. </l><l level='1'><q>20</q> Han er min ven og går i forbøn for mig, </l><l level='2'>for jeg kommer til Gud med tårer i øjnene. </l><l level='1'><q>21</q> Han bønfalder Gud på mine vegne, </l><l level='2'>som et menneske forsvarer sin ven. </l><l level='1'><q>22</q> Jeg har ikke mange år igen, </l><l level='2'>og når jeg først er gået bort, </l><l level='2'>er der ingen vej tilbage. </l></lg>"}