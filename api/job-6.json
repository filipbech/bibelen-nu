{"text":"<h3>Jobs anden tale: Et svar til Elifaz</h3><p><q>1</q> Hertil svarede Job: </p><lg><l level='1'><q>2</q> Hvis min frustration kunne måles, </l><l level='2'>hvis min ulykke kunne vejes på en vægt, </l><l level='1'><q>3</q> da ville den være tungere end sandet på stranden. </l><l level='2'>Det er grunden til min bitterhed. </l><l level='1'><q>4</q> Den Almægtiges pile har ramt mig, </l><l level='2'>giften trænger ind i mit indre, </l><l level='2'>jeg føler mig omringet af en mægtig hær. </l><l level='1'><q>5</q> Brøler en ko, når krybben er fuld? </l><l level='2'>Skryder et æsel, når græsset er grønt? </l><l level='1'><q>6</q> Jeg spiser ikke smagløs mad uden salt, </l><l level='2'>og dine smagløse ord kan jeg ikke sluge. </l><l level='1'><q>7</q> Jeg får kvalme af at høre på dem, </l><l level='2'>har ikke appetit på mere af den slags. </l><l level='1'><q>8</q> Gid Gud ville høre min bøn </l><l level='2'>og give mig det, jeg længes efter! </l><l level='1'><q>9</q> Det eneste, jeg ønsker, er at dø, </l><l level='2'>at han skærer min livstråd over. </l><l level='1'><q>10</q> Jeg har kun én trøst i mine pinsler: </l><l level='2'>Jeg har altid troet på Guds ord. </l><l level='1'><q>11</q> Men jeg har ikke styrke til at udholde mere, </l><l level='2'>jeg ser ingen mening med livet længere. </l><l level='1'><q>12</q> Min krop er ikke lavet af bronze, </l><l level='2'>jeg er ikke så hård som en sten. </l><l level='1'><q>13</q> Nej, der er intet at stille op, </l><l level='2'>jeg har mistet min livskraft og styrke. </l><l level='1'><q>14</q> Den, der er hård imod en fortvivlet ven, </l><l level='2'>har ingen respekt for den almægtige Gud. </l><l level='1'><q>15</q> Mine venner har svigtet mig, </l><l level='2'>de er som en bjergbæk, hvis vand er tørret ud. </l><l level='1'><q>16</q> Om foråret er den fuld af is, </l><l level='2'>og smeltevandet får den til at svulme. </l><l level='1'><q>17</q> Men når varmen sætter ind, tørrer den ud, </l><l level='2'>dens vand er sporløst forsvundet. </l><l level='1'><q>18</q> En karavane satser på at finde en oase, </l><l level='2'>men går til af tørst, hvis den er tørret ud. </l><l level='1'><q>19</q> Karavaner fra Tema spejder efter vand, </l><l level='2'>rejsende fra Saba håber at få øje på en oase, </l><l level='1'><q>20</q> men når de kommer derhen, skuffes de, </l><l level='2'>alle deres forhåbninger var forgæves. </l><l level='1'><q>21</q> Sådan har I skuffet mig nu. </l><l level='2'>I vender jer fra mig i afsky. </l><l level='1'><q>22</q> Har jeg bedt jer om at komme med gaver </l><l level='2'>eller dele jeres rigdomme med mig? </l><l level='1'><q>23</q> Har jeg bedt jer om at redde mig fra fjendens hånd </l><l level='2'>eller betale løsesum for at sætte mig i frihed? </l><l level='1'><q>24</q> Hvis I giver mig et fornuftigt svar, </l><l level='2'>skal jeg nok høre efter. </l><l level='1'>Hvis I kan sige mig, hvor jeg har fejlet, </l><l level='2'>lytter jeg gerne til jer. </l><l level='1'><q>25</q> Det kan godt gøre ondt at få sandheden at vide, </l><l level='2'>men jeres udgydelser gavner mig intet. </l><l level='1'><q>26</q> Måske er mit ordvalg kritisabelt, </l><l level='2'>men tænk dog på, hvor desperat jeg er! </l><l level='1'><q>27</q> I ville udnytte et forældreløst barn, </l><l level='2'>eller sælge jeres venner som slaver. </l><l level='1'><q>28</q> Prøv at se på mig! </l><l level='2'>Tror I, jeg lyver jer op i ansigtet? </l><l level='1'><q>29</q> Hvorfor går I ud fra, at jeg er skyldig, </l><l level='2'>når jeg intet forkert har gjort? </l><l level='1'><q>30</q> Aldrig er en løgn kommet over mine læber. </l><l level='2'>Tror I ikke, jeg kender forskel på godt og ondt? </l></lg>"}