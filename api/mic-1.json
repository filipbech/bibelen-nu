{"text":"<p><q>1</q> Mika fra byen Moreshet modtog en række profetiske budskaber fra Herren på den tid, hvor henholdsvis Jotam, Ahaz og Hizkija regerede i Juda. Gud viste ham, hvad der skulle ske med Samaria og Jerusalem. </p><h3>Dom over Nordriget og Sydriget</h3><lg><l level='1'><q>2</q> Hør godt efter, alle folkeslag. </l><l level='2'>Lyt til mig, alle jordens beboere. </l><l level='1'>Herren, den Almægtige, dømmer sit folk, </l><l level='2'>tordner mod dem fra sin trone i Himlen. </l><l level='1'><q>3</q> Han forlader sin himmelske bolig, </l><l level='2'>træder ned på bjergenes tinder. </l><l level='1'><q>4</q> De smelter som voks under hans vrede, </l><l level='2'>som ved en syndflod skylles højene væk. </l><l level='1'><q>5</q> For Israels folk har vendt sig fra Herren, </l><l level='2'>Judas folk har syndet mod deres Gud. </l><l level='1'>Hvem gik forrest i Israels frafald? </l><l level='2'>Var det ikke Samaria? </l><l level='1'>Hvem førte an i Judas afgudsdyrkelse? </l><l level='2'>Var det ikke Jerusalem? </l><l level='1'><q>6</q> Derfor bliver Samaria til en ruinhob, </l><l level='2'>et sted, hvor der plantes vinstokke. </l><l level='1'>Herren smider husenes sten ned i dalen, </l><l level='2'>så fundamenterne ligger blottede tilbage. </l><l level='1'><q>7</q> Alle stenstøtter skal smadres, </l><l level='2'>alle afgudsbilleder brændes. </l><l level='1'>De afskyelige afguder </l><l level='2'>skal blive til affald. </l><l level='1'>Byens rigdom kom fra gaver til dens afguder, </l><l level='2'>nu bliver rigdommen givet til andre folks guder. </l><l level='1'><q>8</q> Derfor vil jeg sørge og klage, </l><l level='2'>gå barfodet omkring uden kjortel. </l><l level='1'>Jeg vil hyle som en sjakal </l><l level='2'>og skrige som en struds. </l><l level='1'><q>9</q> For Samaria er dødeligt såret, </l><l level='2'>og Juda vil få samme skæbne. </l><l level='1'>Ulykken banker på mit eget folks port, </l><l level='2'>snart når den frem til Jerusalem. </l><l level='1'><q>10</q> Fortæl det ikke til filistrene i Gat, </l><l level='2'>vis dem ikke jeres sorg. </l><l level='1'>Kast støv på hovedet, </l><l level='2'>Bet-Leafras borgere.</l><l level='1'><q>11</q> Shafirs folk bliver ydmyget, </l><l level='2'>i laser bliver de ført i eksil. </l><l level='1'>Zaanan bliver belejret, </l><l level='2'>så ingen kan komme ud. </l><l level='1'>Bet-Etzel er klædt i sorg, </l><l level='2'>for ulykken standsede ikke der. </l><l level='1'><q>12</q> Marots indbyggere håber på det bedste, </l><l level='2'>men det er forgæves. </l><l level='1'>Herrens straf er på vej, </l><l level='2'>den nærmer sig Jerusalems port. </l><l level='1'><q>13</q> Spænd hestene for vognen og flygt, </l><l level='2'>I folk fra Lakish. </l><l level='1'>Det var jer, der indførte Israels afguder, </l><l level='2'>og derved førte I Jerusalem til fald. </l><l level='1'><q>14</q> Tag afsked med Moreshet-Gat, </l><l level='2'>for den bliver overtaget af nye ejere. </l><l level='1'>Akzib har intet haft af værdi, </l><l level='2'>som Judas konger kunne bruge. </l><l level='1'><q>15</q> Maresha bliver erobret af fjenden, </l><l level='2'>Judas ledere søger tilflugt i Adullams hule. </l><l level='1'><q>16</q> Judas land, græd over dine indbyggere, </l><l level='2'>klip dig skaldet som en grib, </l><l level='1'>for de bliver taget fra dig </l><l level='2'>og ført bort som fanger. </l></lg>"}