{"text":"<h3>Habakkuks sang</h3><p><q>1</q> Denne bøn sang profeten Habakkuk for Herren: </p><lg><l level='1'><q>2</q> Herre, jeg har hørt om dit ry. </l><l level='2'>Jeg er fuld af ærefrygt for de undere, du udførte. </l><l level='1'>Gør det igen, Herre. </l><l level='2'>Vis os snart dine underfulde gerninger. </l><l level='3'>Men vær barmhjertig midt i din vrede. </l><l level='1'><q>3</q> Den hellige Gud drog op fra Parans bjerg, </l><l level='2'>han førte sit folk gennem Teman i Edom.</l><l level='1'>Hans herlighed dækkede himlen, </l><l level='2'>og hans storhed fyldte jorden. </l><l level='1'><q>4</q> Han kom med sit skarpe lys, </l><l level='2'>og de lyn, han kastede, viste hans kraft. </l><l level='1'><q>5</q> Han sendte plager mod sine fjender, </l><l level='2'>og lod pesten hærge dem. </l><l level='1'><q>6</q> Når han standsede op, rystede jorden af skræk, </l><l level='2'>et blik fra ham fik folkeslagene til at bæve. </l><l level='1'>De ældgamle bjerge slog revner, </l><l level='2'>de evige høje sank sammen. </l><l level='3'>Hans kraft er for evigt den samme. </l><l level='1'><q>7</q> Midjans telte faldt sammen, </l><l level='2'>Kushans teltduge blev revet i stykker. </l><l level='1'><q>8</q> Var det floden, du var ude efter, Herre, </l><l level='2'>da du standsede dens løb? </l><l level='1'>Var det havet, du var vred på, da du skilte vandene ad, </l><l level='2'>og reddede os med dine heste og stridsvogne? </l><l level='1'><q>9</q> Du blottede din bue, </l><l level='2'>skød dine lyn mod det fastsatte mål, </l><l level='3'>lod tordenskyller lave kløfter i jorden. </l><l level='1'><q>10</q> Bjergene så dig og vred sig i panik, </l><l level='2'>et skybrud passerede forbi. </l><l level='1'>Havdybet råbte i rædsel </l><l level='2'>og rakte fortvivlet hænderne i vejret. </l><l level='1'><q>11</q> Solen og månen stod stille i deres baner, </l><l level='2'>overvældet af dine lynglimt </l><l level='3'>og lyset fra dine glinsende spyd. </l><l level='1'><q>12</q> I vrede trampede du på jorden, </l><l level='2'>du trådte på alle dine fjender. </l><l level='1'><q>13</q> Du drog ud for at frelse dit folk, </l><l level='2'>for at redde din udvalgte tjener. </l><l level='1'>Du knuste ondskabens herre </l><l level='2'>og tilintetgjorde hele hans hær. </l><l level='1'><q>14</q> Fjendernes hær stormede frem </l><l level='2'>og frydede sig over det lette bytte. </l><l level='1'>Men du sendte dine pile imod dem </l><l level='2'>og gennemborede deres hoveder. </l><l level='1'><q>15</q> Du brugte vandmasserne som dine stridsvogne </l><l level='2'>og tilintetgjorde fjenden i et frådende hav. </l><l level='1'><q>16</q> Da jeg hørte om det, bankede mit hjerte vildt, </l><l level='2'>mine læber skælvede, </l><l level='1'>mine ben gav efter under mig, </l><l level='2'>mine skridt vaklede. </l><l level='1'>Jeg ser frem til den dag, </l><l level='2'>da du vil straffe dem, der angriber os. </l><l level='1'><q>17</q> Selv om figentræet ikke blomstrer, </l><l level='3'>vinstokken står uden frugt, </l><l level='1'>olivenhøsten slår fejl, </l><l level='2'>markerne ligger øde hen, </l><l level='1'>fårene er forsvundet fra folden, </l><l level='2'>og stalden er tom, </l><l level='1'><q>18</q> så vil jeg alligevel glæde mig i Herren </l><l level='2'>og fryde mig over min Gud og Frelser, </l><l level='3'><q>19</q> for den Almægtige gør mig stærk. </l><l level='1'>Han gør mine skridt sikre som gazellens </l><l level='2'>og giver mig fodfæste på bjergene. </l></lg>"}