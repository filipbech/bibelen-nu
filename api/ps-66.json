{"text":"<h3>Lovsang til den nådige og trofaste Gud</h3><p>Bryd ud i fryderåb for Gud, hele jorden, </p><lg><l level='2'><q>2</q> lovpris hans herlighed og magt. </l><l level='3'>Giv ham den ære, han fortjener. </l><l level='1'><q>3</q> Sig til ham: Dine gerninger er underfulde, Gud, </l><l level='2'>fjenderne viger for din vældige magt. </l><l level='1'><q>4</q> Hele jorden skal tilbede dig </l><l level='2'>og lovprise din herlighed. <u>Sela</u>. </l><l level='1'><q>5</q> Kom og se Guds undere, </l><l level='2'>han gør fantastiske mirakler for sit folk. </l><l level='1'><q>6</q> Han banede en vej gennem havet, </l><l level='2'>så folket kunne gå tørskoet over. </l><l level='3'>Lad os juble over hans vældige magt. </l><l level='1'><q>7</q> Han har herredømmet for evigt og altid, </l><l level='2'>han regerer over alverdens folk. </l><l level='3'>Kun en tåbe gør oprør mod ham. <u>Sela</u>. </l><l level='1'><q>8</q> Pris Gud, alle folkeslag på jorden, </l><l level='2'>lad lovsange lyde til hans ære. </l><l level='1'><q>9</q> Han holder vores liv i sin hånd, </l><l level='2'>han sørger for, at vi ikke snubler. </l><l level='1'><q>10</q> Du brugte ilden til at rense os, Gud, </l><l level='2'>som sølv i en smeltedigel. </l><l level='1'><q>11</q> Du fangede os i dit net </l><l level='2'>og gjorde os til slaver. </l><l level='1'><q>12</q> Du lod fjenderne underkue os, </l><l level='2'>vi gik gennem ild og vand, </l><l level='1'>men du førte os ud i frihed til sidst </l><l level='2'>og gav os fremgang og fred. </l><l level='1'><q>13</q> Jeg vil bringe dig brændofre i din helligdom </l><l level='2'>for at opfylde de løfter, jeg gav dig. </l><l level='1'><q>14</q> Jeg vil stå ved de ord, jeg sagde, </l><l level='2'>da jeg råbte til dig i min nød. </l><l level='1'><q>15</q> Jeg vil ofre mit fedekvæg til dig. </l><l level='2'>Tag imod mine vædderes vellugt, </l><l level='3'>duften fra mine tyre og geder. <u>Sela</u>. </l><l level='1'><q>16</q> Kom og hør, I, der ærer min Gud. </l><l level='2'>Jeg vil fortælle, hvad han har gjort for mig. </l><l level='1'><q>17</q> Jeg råbte til ham om hjælp, </l><l level='2'>jeg priste ham med min lovsang. </l><l level='1'><q>18</q> Havde jeg huset ondskab i hjertet, </l><l level='2'>ville han ikke have hørt min bøn. </l><l level='1'><q>19</q> Men han lyttede til mig, </l><l level='2'>han hørte min tryglende bøn. </l><l level='1'><q>20</q> Jeg priser dig, Gud, fordi du hørte min bøn </l><l level='2'>og omsluttede mig med din trofaste kærlighed. </l></lg>"}