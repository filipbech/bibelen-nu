{"text":"<p><q>1</q> Jeg er som en rose fra Saronsletten, </p><lg><l level='2'>som en lilje fra den frodige dal. </l></lg><lg><l level='1'><q>2</q> Du er som en lilje blandt torne, min elskede, </l><l level='2'>langt smukkere end de andre piger. </l></lg><lg><l level='1'><q>3</q> Og du, min elskede, er som et æbletræ i en fyrreskov, </l><l level='2'>langt ædlere end de andre mænd. </l><l level='1'>Jeg nyder at sidde i din skygge </l><l level='2'>og smage dine søde kys. </l><l level='1'><q>4</q> Du fører mig til bords med kærlige blikke. </l><l level='2'><q>5</q> Åh, styrk mig med rosinkager og æbler, </l><l level='3'>for jeg er syg af kærlighed. </l><l level='1'><q>6</q> Din venstre arm er under mit hoved, </l><l level='2'>med din højre omfavner du mig. </l></lg><lg><l level='1'><q>7</q> Jerusalems unge piger, </l><l level='2'>lov mig ved gazeller og markens dådyr, </l><l level='3'>at I ikke vækker kærligheden, før tiden er inde. </l></lg><h3>Anden sang: De elskende finder sammen</h3><lg><l level='1'><q>8-9</q> Jeg kan høre min elskedes stemme. </l><l level='2'>Han er på vej hen til mig! </l><l level='1'>Se, dér kommer han løbende over bjergene, </l><l level='2'>springende ned ad bakkerne som en gazelle. </l><l level='1'>Se, nu står han uden for muren, </l><l level='2'>han kigger ind gennem vinduesgitteret. </l><l level='1'><q>10</q> Min elskede siger til mig: </l><l level='2'>Stå op, min smukke! Kom med! </l><l level='1'><q>11</q> Se, vinteren er forbi, nu er det forår. </l><l level='2'><q>12</q> Blomster skyder op af jorden, </l><l level='1'>fuglene synger af glæde, </l><l level='2'>turtelduerne kurrer overalt i landet. </l><l level='1'><q>13</q> De første figner er kommet, </l><l level='2'>vinrankens blomster spreder deres duft. </l><l level='1'>Stå op, min elskede! </l><l level='2'>Kom, du skønne, kom med mig!  </l></lg><lg><l level='1'><q>14</q> Min due, hvorfor gemmer du dig bag klippen? </l><l level='2'>Lad mig se dit ansigt og høre din stemme, </l><l level='3'>for din stemme er bedårende, og dit ansigt er yndigt. </l><l level='1'><q>15</q> Lad os fange alle de små ræve, </l><l level='2'>som vil ødelægge vores kærligheds blomstrende vingård. </l></lg><lg><l level='1'><q>16</q> Min elskede, du er min, og jeg er din. </l><l level='1'>Du græsser din flok mellem liljerne, </l><l level='2'><q>17</q> til dagen bliver sval og skyggerne lange. </l><l level='1'>Kommer så springende tilbage som en gazelle </l><l level='2'>hen over de duftende bakkeskråninger. </l></lg>"}