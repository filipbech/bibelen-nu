{"text":"<h3>Guds anklage imod Israels folk</h3><p><q>1</q> Hør, hvad Herren siger til Israels folk: </p><lg><l level='1'>Kom og forsvar jer med bjergene som vidner, </l><l level='2'>lad højene høre, hvad I har at sige. </l><l level='1'><q>2</q> Ja, lad bjergene høre Herrens anklage, </l><l level='2'>jordens grundvold skal lytte med, </l><l level='1'>for han vil anklage sit folk, </l><l level='2'>han kræver Israel til regnskab. </l><l level='1'><q>3</q> Mit folk, hvad har jeg gjort jer? </l><l level='2'>Hvorfor er I blevet trætte af mig? Svar mig! </l><l level='1'><q>4</q> Det var jo mig, der førte jer ud af Egypten </l><l level='2'>og befriede jer fra slaveriet. </l><l level='1'>Jeg gav jer både Moses, Aron og Mirjam som ledere. </l><l level='1'><q>5</q> Mit folk, husk på, at kong Balak af Moab ville forbande jer, </l><l level='2'>men jeg fik Bileam, Beors søn, til at velsigne jer. </l><l level='1'>Husk alle miraklerne på vejen mellem Shittim og Gilgal, </l><l level='2'>hvordan jeg i min nåde gav jer sejr. </l><l level='1'><q>6</q> Hvilke ofre ønsker Gud, vi skal bringe ham? spørger I. </l><l level='2'>Hvad kan vi give til den højhellige Gud? </l><l level='1'>Måske kan vi give ham et brændoffer, </l><l level='2'>de bedste kalve vi ejer? </l><l level='1'><q>7</q> Vil han tage imod 1000 væddere, </l><l level='2'>eller måske et hav af olivenolie? </l><l level='1'>Skal vi ofre vores førstefødte sønner, </l><l level='2'>som bod for alle vores synder? </l><l level='1'><q>8</q> Nej, menneske, du har fået at vide, hvad der er godt, </l><l level='2'>hvad Herren forlanger af dig: </l><l level='1'>Du skal gøre det rette i trofast kærlighed, </l><l level='2'>og altid være villig til at vandre med Herren. </l></lg><h3>Dommen over den sociale uret</h3><lg><l level='1'><q>9</q> Herren råber til Jerusalem, </l><l level='2'>og den der er vis, lytter til hans ord. </l><l level='1'>Hør på dommen </l><l level='2'>og tænk over, hvem der afsiger den: </l><l level='1'><q>10</q> I snyder stadig, når I sælger jeres varer, </l><l level='2'>I bliver rige ved at bedrage andre. </l><l level='1'><q>11</q> I ændrer på vægten med god samvittighed </l><l level='2'>og bruger falske lodder uden at blinke. </l><l level='1'><q>12</q> Byens rigmænd er voldelige, </l><l level='2'>alle indbyggerne er fulde af løgn, snyd og bedrag. </l><l level='1'><q>13</q> Derfor vil jeg sende en hær imod jer, </l><l level='2'>så I kan forstå konsekvensen af jeres synd. </l><l level='1'><q>14</q> Der bliver mangel på mad, </l><l level='2'>så sulten gnaver i maven. </l><l level='1'>I vil prøve at redde jeres ejendele, </l><l level='2'>men det skal ikke lykkes jer. </l><l level='1'>Og skulle det lykkes jer at redde noget, </l><l level='2'>bliver det taget af fjenden. </l><l level='1'><q>15</q> I skal så, men I når ikke at høste. </l><l level='2'>I presser jeres oliven, men når ikke at bruge olien. </l><l level='3'>I presser saften af druerne, men når ikke at drikke vinen. </l><l level='1'><q>16</q> I fulgte jo kong Omris gudløse skikke, </l><l level='2'>efterlignede kong Ahabs ondskab. </l><l level='1'>Byens ødelæggelse bliver frygtelig at se på. </l><l level='2'>Indbyggerne bliver udsat for spot, </l><l level='3'>ja, hele folket vil blive hånet. </l></lg>"}