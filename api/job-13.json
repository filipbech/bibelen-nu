{"text":"<p><q>1</q> Jeg kender det alt sammen, </p><lg><l level='2'>jeg har hørt det før og forstår det udmærket. </l><l level='1'><q>2</q> Jeg ved det samme, som I ved, </l><l level='2'>jeg står ikke tilbage for jer i visdom. </l><l level='1'><q>3</q> Men det er den Almægtige, jeg vil tale med! </l><l level='2'>Det er ham, jeg ønsker at høre fra. </l><l level='1'><q>4</q> I er kvaksalvere og bruger tomme ord </l><l level='2'>som salve til mine sår i sjælen. </l><l level='1'><q>5</q> Bare I dog ville holde mund, </l><l level='2'>det er det klogeste, I kan gøre. </l><l level='1'><q>6</q> Hør dog, hvad det er, jeg siger, </l><l level='2'>så I kan forstå, hvorfor jeg klager. </l><l level='1'><q>7</q> Tror I, Gud har brug for, at I forsvarer ham? </l><l level='2'>Så burde I i det mindste sige sandheden. </l><l level='1'><q>8</q> Hvorfor vil I føre sagen for ham? </l><l level='2'>Tror I, han har brug for jeres hjælp? </l><l level='1'><q>9</q> Mon ikke han kender jeres motiver? </l><l level='2'>Eller tror I, at I kan føre Gud bag lyset? </l><l level='1'><q>10</q> Gud selv vil gå i rette med jer, </l><l level='2'>fordi I bevidst fordrejer hele sagen. </l><l level='1'><q>11</q> Har I slet ingen ærefrygt for ham? </l><l level='2'>Skælver I ikke for hans majestætiske storhed? </l><l level='1'><q>12</q> Jeres hule fraser er blot tomme ord, </l><l level='2'>jeres forsvar falder som et korthus. </l><l level='1'><q>13</q> Ti stille, så jeg kan bringe min klage til Gud, </l><l level='2'>og så må jeg selv tage følgerne. </l><l level='1'><q>14</q> Jeg er parat til at vove skindet </l><l level='2'>og sætte livet på spil. </l><l level='1'><q>15</q> Jeg vil lægge min sag frem for ham. </l><l level='2'>Måske slår han mig ihjel, men han er mit eneste håb. </l><l level='1'><q>16</q> Jeg tror dog snarere, at han vil frikende mig, </l><l level='2'>for hvis jeg var skyldig, turde jeg ikke træde frem for ham. </l><l level='1'><q>17</q> Hør nu efter, hvad jeg siger. </l><l level='2'>Læg godt mærke til mine ord. </l><l level='1'><q>18</q> Jeg er parat til at fremlægge min sag for Gud, </l><l level='2'>for jeg ved, at jeg har retten på min side. </l><l level='1'><q>19</q> Hvis nogen kan bevise det modsatte, </l><l level='2'>tier jeg stille og tager imod min straf. </l><l level='1'><q>20</q> Jeg beder dig om at gøre to ting for mig, Gud, </l><l level='2'>derefter vil jeg ikke mere løbe fra dig. </l><l level='1'><q>21</q> Først må du fjerne mine lidelser </l><l level='2'>og derefter holde op med at skræmme mig. </l><l level='1'><q>22</q> Hvis du vil være den første til at fremføre anklage, </l><l level='2'>så vil jeg forsvare mig. </l><l level='1'>Hvis du lader mig tale først, </l><l level='2'>så forventer jeg, at du svarer mig. </l><l level='1'><q>23</q> Hvad er det egentligt, jeg har gjort forkert? </l><l level='2'>Forklar mig min overtrædelse og min synd. </l><l level='1'><q>24</q> Hvorfor har du vendt mig ryggen? </l><l level='2'>Hvorfor ser du på mig som en fjende? </l><l level='1'><q>25</q> Hvorfor sparker du til et nedfaldent blad? </l><l level='2'>Hvorfor jagter du et udtørret halmstrå? </l><l level='1'><q>26</q> Du dømmer mig alt for hårdt, Gud, </l><l level='2'>min ungdoms dumheder trækker du frem. </l><l level='1'><q>27</q> Du har lagt mine fødder i lænker, </l><l level='2'>du følger alle mine bevægelser </l><l level='2'>og undersøger mine fodspor. </l><l level='1'><q>28</q> Mennesker smuldrer som råddent træ, </l><l level='2'>som et stykke tøj, der ædes op af møl. </l></lg>"}