{"text":"<h3>Værdien af ordsprog</h3><p><q>1</q> Det følgende er ordsprog af Davids søn og Israels konge, Salomon. <q>2</q> Formålet med ordsprogene er at vejlede folk og give dem visdom, at hjælpe dem til at skelne mellem rigtigt og forkert. <q>3</q> De skal hjælpe folk til at handle klogt, ærligt og ret. <q>4</q> De skal give de uerfarne kundskab og de unge indsigt og dømmekraft. <q>5</q> Selv de erfarne kan lære noget, og de fornuftige kan blive vejledt. <q>6</q> De kan lære at meditere over betydningen af ordsprog og billedtale samt de vises ordspil og gåder. <q>7</q> Gudsfrygt fører til visdom. Kun en tåbe foragter visdom og vejledning. </p><h3>En fars formaninger</h3><lg><l level='1'><q>8</q> Hør efter din fars formaning, min søn, </l><l level='2'>og husk på din mors belæring. </l><l level='1'><q>9</q> Værdsæt deres velmente vejledning </l><l level='2'>som et fornemt trofæ, et dyrebart smykke. </l><l level='1'><q>10</q> Giv ikke efter, min søn, men sig nej, </l><l level='2'>når dårlige venner vil lokke dig på afveje. </l><l level='1'><q>11</q> Måske siger de: Kom, lad os finde et offer, </l><l level='2'>lægge os på lur og dræbe de uskyldige. </l><l level='1'><q>12</q> Før de aner uråd, er de allerede døde, </l><l level='2'>selv de stærke klarer sig ikke imod os. </l><l level='1'><q>13</q> Derefter plyndrer vi dem og bliver rige, </l><l level='2'>tænk på alle de ting, vi kan købe! </l><l level='1'><q>14</q> Kom nu! Du skal nok få din andel. </l><l level='2'>Vi deler naturligvis byttet imellem os! </l><l level='1'><q>15</q> Gå ikke med dem, min søn! </l><l level='2'>Hold dig langt væk fra den slags venner. </l><l level='1'><q>16</q> De er kun ude på at røve og plyndre </l><l level='2'>og viger ikke tilbage for mord. </l><l level='1'><q>17</q> Hvis en fugl ser en fælde blive sat op, </l><l level='2'>holder den sig væk og går ikke i den. </l><l level='1'><q>18</q> Men sådanne venner er ikke så kloge. </l><l level='2'>De sætter en fælde, men falder selv i den. </l><l level='1'><q>19</q> De, der røver fra andre, </l><l level='2'>berøver sig selv et godt liv. </l></lg><h3>Visdommen kalder</h3><lg><l level='1'><q>20</q> Visdommen råber til folk på gaden, </l><l level='2'>står på torvet og taler til dem, </l><l level='1'><q>21</q> kalder på skaren, som haster forbi, </l><l level='2'>opsøger byens øverste ledere. </l><l level='1'><q>22</q> I mennesker uden forstand! råber den, </l><l level='2'>Hvor længe vil I forblive i uvidenhed? </l><l level='1'>Hvor længe vil spotterne blive ved med at spotte? </l><l level='2'>Hvor længe vil tåberne nægte at blive vejledt? </l><l level='1'><q>23</q> Gid I ville lytte til min vejledning. </l><l level='2'>Så ville jeg dele mine tanker med jer </l><l level='3'>og øse ud af min visdom til jer. </l><l level='1'><q>24</q> Men I ville ikke høre, når jeg kaldte på jer, </l><l level='2'>I afviste min udrakte, hjælpende hånd. </l><l level='1'><q>25</q> I forkastede alle mine gode råd, </l><l level='2'>lyttede ikke til mine formaninger. </l><l level='1'><q>26</q> Derfor vil jeg le, når ulykken rammer jer, </l><l level='2'>håne jer, når I gribes af rædsel, </l><l level='1'><q>27</q> når I rammes som af et lyn fra en klar himmel, </l><l level='2'>når jeres mareridt bliver virkelighed, </l><l level='3'>når angst og nød truer med at knuse jer. </l><l level='1'><q>28</q> Da vil I råbe om hjælp, men ikke få svar. </l><l level='2'>I vil søge efter mig, men ikke finde mig. </l><l level='1'><q>29</q> I forkastede jo kundskaben </l><l level='2'>og nægtede at vise Herren respekt. </l><l level='1'><q>30</q> I var ligeglade med de råd, jeg gav jer, </l><l level='2'>I valgte at ignorere min vejledning. </l><l level='1'><q>31</q> Derfor må I nu bide i det sure æble, </l><l level='2'>til I får kvalme af jeres egen dumhed. </l><l level='1'><q>32</q> Stædig egenrådighed bliver jeres død, </l><l level='2'>naiv sorgløshed fører jer i ulykke. </l><l level='1'><q>33</q> Men de, der lytter til mig, skal leve i tryghed, </l><l level='2'>de skal bo i fred og uden frygt. </l></lg>"}