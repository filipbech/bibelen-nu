{"text":"<h3>Bøn om hjælp mod fjenderne</h3><p><q>2</q> Min Herre og Gud, jeg stoler på dig, </p><lg><l level='2'>red mig fra alle mine forfølgere. </l><l level='1'><q>3</q> Lad dem ikke sønderrive mig som løver, </l><l level='2'>slæbe mig bort, uden at nogen kommer til hjælp. </l><l level='1'><q>4</q> Herre, hvis jeg havde forbrudt mig, </l><l level='2'>hvis jeg virkelig var skyldig, </l><l level='1'><q>5</q> hvis jeg havde svigtet mine venner </l><l level='2'>eller uden grund udplyndret mine fjender, </l><l level='1'><q>6</q> kunne de med god ret sønderrive mig </l><l level='2'>og trampe mig ned i støvet. <u>Sela</u>. </l><l level='1'><q>7</q> Grib ind mod mine fjenders raseri, Herre! </l><l level='2'>Giv dem den straf, de fortjener. </l><l level='1'><q>8</q> Lad folkene samles foran dig. </l><l level='2'>Tag plads på din høje trone. </l><l level='2'><q>9</q> Det er dig, Herre, der dømmer folkeslagene. </l><l level='1'>Frikend mig, for jeg er uskyldig. </l><l level='2'>Jeg har ikke gjort noget forkert. </l><l level='1'><q>10</q> Herre, gør en ende på de gudløses ondskab, </l><l level='2'>men hjælp dem, der er uden skyld. </l><l level='1'>For du er god og retfærdig, du kender hjertets dyb, </l><l level='2'>du vejer vore motiver og inderste tanker. </l><l level='1'><q>11</q> Den almægtige Gud er mit skjold, </l><l level='2'>han redder dem, der handler ret. </l><l level='1'><q>12</q> Gud er en retfærdig dommer, </l><l level='2'>han dømmer de gudløse dag efter dag. </l><l level='1'><q>13</q> Hvis de ikke omvender sig, </l><l level='2'>hvæsser han sværdet og spænder buen. </l><l level='1'><q>14</q> Han affyrer sine dødbringende våben, </l><l level='2'>sender de brændende pile af sted. </l><l level='1'><q>15</q> De gudløse undfanger uret, </l><l level='2'>er svangre med ondskab og føder løgn. </l><l level='1'><q>16</q> De sætter fælder for andre, men bliver selv fanget. </l><l level='2'>De graver faldgruber, men falder selv i dem. </l><l level='1'><q>17</q> Deres onde planer giver bagslag, </l><l level='2'>deres rænker rammer dem selv. </l><l level='1'><q>18</q> Jeg priser Herren, for han er god. </l><l level='2'>Jeg vil lovsynge den almægtige Gud. </l></lg>"}