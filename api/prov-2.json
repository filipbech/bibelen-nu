{"text":"<h3>Fordelene ved at søge visdom</h3><p><q>1</q> Hvis du tror på, hvad jeg siger, min søn, </p><lg><l level='2'>og tager imod min vejledning, </l><l level='1'><q>2</q> hvis du adlyder visdommens ord </l><l level='2'>og ærligt søger at få indsigt, </l><l level='1'><q>3</q> hvis du tørster efter kundskab </l><l level='2'>og længes efter viden, </l><l level='1'><q>4</q> søger efter visdom som efter sølv, </l><l level='2'>graver efter den, som var den guld, </l><l level='1'><q>5</q> så vil du få ærefrygt for Gud </l><l level='2'>og bedre kunne forstå, hvem han er. </l><l level='1'><q>6</q> For den sande visdom kommer fra Herren, </l><l level='2'>hos ham får man kundskab og indsigt. </l><l level='1'><q>7</q> Han giver gode råd til de oprigtige, </l><l level='2'>og beskytter dem, der lever ret. </l><l level='1'><q>8</q> Han våger over de retsindiges vej </l><l level='2'>og tager de trofaste under sine vinger. </l><l level='1'><q>9</q> Hvis du lytter til ham, vil du forstå, </l><l level='2'>hvad der er godt og rigtigt. </l><l level='1'><q>10</q> Den visdom og kundskab, du får, </l><l level='2'>vil tilfredsstille dit hjertes længsel. </l><l level='1'><q>11</q> Dømmekraft vil hjælpe og beskytte dig, </l><l level='2'>omtanke vil bevare dig fra at fare vild </l><l level='1'><q>12</q> og værne dig mod onde mennesker, </l><l level='2'>folk, der altid lyver og bedrager, </l><l level='1'><q>13</q> dem, der nægter at følge Guds vej </l><l level='2'>og sniger sig frem i mørket. </l><l level='1'><q>14</q> De glæder sig over ondskaben, </l><l level='2'>fryder sig over forfærdelige ting. </l><l level='1'><q>15</q> De er uærlige i alt, hvad de gør, </l><l level='2'>løgnagtige i alt, hvad de foretager sig. </l><l level='1'><q>16</q> Visdom redder dig fra en andens utro hustru, </l><l level='2'>fra en løsagtig kvindes forførende ord, </l><l level='1'><q>17</q> en kvinde, som svigter sit troskabsløfte </l><l level='2'>og forlader sin ungdoms elskede. </l><l level='1'><q>18</q> At gå ind i hendes hus er at gå døden i møde, </l><l level='2'>vejen fører direkte ned i dødsrigets mørke. </l><l level='1'><q>19</q> Ingen, som besøger hende, vender tilbage, </l><l level='2'>de har fjernet sig fra vejen til livet. </l><l level='1'><q>20</q> Derfor bør du følge de rette stier </l><l level='2'>og holde dig til Guds vej. </l><l level='1'><q>21</q> De, der gør det rette, bliver boende i landet, </l><l level='2'>de retsindige bliver ikke jaget bort. </l><l level='1'><q>22</q> Men de gudløse bliver fjernet fra landet, </l><l level='2'>de troløse rykkes op med rode. </l></lg>"}