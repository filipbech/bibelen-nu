{"text":"<h3>Job fortsætter sin klage mod Gud</h3><p><q>1</q> Jeg er led og ked af at leve. </p><lg><l level='2'>Lad mig give frit løb for min klage, </l><l level='2'>give luft for bitterheden i min sjæl. </l><l level='1'><q>2</q> Døm mig ikke bare skyldig, oh, Gud, </l><l level='2'>men fortæl mig, hvilken synd jeg har begået. </l><l level='1'><q>3</q> Hvad gavn har du af at ødelægge mig? </l><l level='2'>Hvorfor forkaster du det, du selv har skabt, </l><l level='2'>og lader de ondes intriger lykkes? </l><l level='1'><q>4</q> Er dine øjne som et menneskes øjne? </l><l level='2'>Er dine tanker som mennesketanker? </l><l level='1'><q>5</q> Er dit liv kort som et menneskes? </l><l level='2'>Lever du kun nogle ganske få år, </l><l level='1'><q>6</q> siden du har så travlt med at finde fejl, </l><l level='2'>er så ivrig efter at dømme mig skyldig? </l><l level='1'><q>7</q> Du ved, jeg er uskyldig, </l><l level='2'>men hvem kan redde mig fra din straf? </l><l level='1'><q>8</q> Det var dine hænder, som skabte mig, </l><l level='2'>men nu er du ved at ødelægge mig! </l><l level='1'><q>9</q> Husk på, at jeg er formet af skrøbeligt ler. </l><l level='2'>Vil du virkelig knuse mig til støv? </l><l level='1'><q>10</q> Du stod bag min undfangelse </l><l level='2'>og formede mig i min moders liv. </l><l level='1'><q>11</q> Du dannede mine knogler og sener </l><l level='2'>og dækkede dem med muskler og hud. </l><l level='1'><q>12</q> Du gav mig livet ved din nåde, </l><l level='2'>og værnede om mig i min opvækst. </l><l level='1'><q>13</q> Men du havde mere i tanke, </l><l level='2'>og det forstår jeg først nu: </l><l level='1'><q>14</q> Du ville holde øje med, om jeg syndede, </l><l level='2'>og hvis jeg gjorde det, ville du ikke tilgive. </l><l level='1'><q>15</q> Var jeg skyldig, ville jeg få min straf. </l><l level='2'>Og selv om jeg var uskyldig, </l><l level='2'>kunne jeg ikke frimodigt løfte hovedet </l><l level='2'>på grund af min elendighed og ulykke. </l><l level='1'><q>16</q> Da jeg alligevel gjorde det, </l><l level='2'>sprang du på mig som en løve </l><l level='2'>og demonstrerede din magt over mig. </l><l level='1'><q>17</q> Du sendte nye lidelser over mig, </l><l level='2'>og din vrede syntes at vokse, </l><l level='2'>for den ene ulykke afløste den anden. </l><l level='1'><q>18</q> Hvorfor lod du mig dog blive født? </l><l level='2'>Gid jeg var død i min moders liv, </l><l level='1'><q>19</q> så det var, som om jeg aldrig havde levet, </l><l level='2'>men blev lagt direkte over i graven. </l><l level='1'><q>20</q> Jeg har ikke mange dage tilbage af mit liv. </l><l level='2'>Kan jeg ikke få lidt fred og trøst til sidst? </l><l level='1'><q>21</q> Når jeg først er draget til de dødes rige, </l><l level='2'>vender jeg aldrig mere tilbage. </l><l level='1'><q>22</q> Der bliver lyset opslugt af mørket, </l><l level='2'>så der altid er kaos og kulsort nat. </l></lg>"}