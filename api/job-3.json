{"text":"<h3>Job ønsker, han aldrig var blevet født</h3><p><q>1-2</q> Til sidst brød Job tavsheden: </p><lg><l level='1'><q>3</q> Forbandet være den nat, jeg blev født, </l><l level='2'>det øjeblik man udbrød: Se, det blev en dreng! </l><l level='1'><q>4</q> Lad den nat forblive i det skjulte, </l><l level='2'>blive skubbet ud i den gudsforladte intethed. </l><l level='1'>Lad den blive dækket af glemslens mørke, </l><l level='2'><q>5</q> ja, gid mørket ville tage den i sig igen. </l><l level='1'>Gid tågen ville skjule den, </l><l level='2'>og skyerne dække den. </l><l level='1'><q>6</q> Gid mulm og mørke ville opsluge den helt, </l><l level='2'>ja, rive den ud af kalenderen. </l><l level='1'>Lad den ikke tælles blandt årets dage, </l><l level='2'>lad den ikke høre hjemme i nogen måned. </l><l level='1'><q>7</q> Lad den blive til trøstesløs tomhed, </l><l level='2'>en nat, hvor ingen glæder sig. </l><l level='1'><q>8</q> Lad troldmændene forbande den, </l><l level='2'>de, som forbander Livjatan.</l><l level='1'><q>9</q> Lad dens morgenstjerne formørkes, </l><l level='2'>lad den forgæves vente på daggry, </l><l level='2'>lad den aldrig få morgenrøden at se. </l><l level='1'><q>10</q> For den hindrede ikke min fødsel, </l><l level='2'>skånede mig ikke for ulidelige smerter! </l><l level='1'><q>11</q> Hvorfor døde jeg ikke i min mors liv, </l><l level='2'>eller udåndede, så snart jeg var født? </l><l level='1'><q>12</q> Min mor burde aldrig have taget sig af mig. </l><l level='2'>Hun burde aldrig have lagt mig til sit bryst. </l><l level='1'><q>13</q> Jeg ville hellere have været død, </l><l level='2'>så jeg kunne sove i fred i min grav, </l><l level='1'><q>14</q> blandt konger og jordens herskere, </l><l level='2'>der byggede sig gravkamre i ørkenen, </l><l level='1'><q>15</q> blandt fyrster der var rige på guld </l><l level='2'>og fyldte deres huse med sølv. </l><l level='1'><q>16</q> Var jeg dog bare et dødfødt barn, </l><l level='2'>som aldrig havde set dagens lys. </l><l level='1'><q>17</q> I døden bliver de gudløse stille, </l><l level='2'>dér kan de trætte hvile ud. </l><l level='1'><q>18</q> Dér har selv fangerne fred, </l><l level='2'>hører ikke længere vagternes råben. </l><l level='1'><q>19</q> Dér deler de fattige skæbne med de rige, </l><l level='2'>slaven er sin herres lige. </l><l level='1'><q>20</q> Hvorfor holder Gud liv i de mennesker, </l><l level='2'>der lever i smerte og elendighed? </l><l level='1'><q>21</q> De søger uden held efter døden, </l><l level='2'>som var den en sjælden skat. </l><l level='1'><q>22</q> De råber højt af glæde, </l><l level='2'>når de endelig når deres grav. </l><l level='1'><q>23</q> Hvorfor lader Gud mig leve, </l><l level='2'>når jeg er uden fremtid og håb? </l><l level='1'><q>24</q> Jeg sukker dagen lang i min elendighed, </l><l level='2'>kun jamren kommer over mine læber. </l><l level='1'><q>25</q> Det, jeg frygtede allermest, er sket, </l><l level='2'>mine værste drømme er blevet til virkelighed. </l><l level='1'><q>26</q> Jeg er rastløs og uden ro, </l><l level='2'>dybt begravet i min smerte. </l></lg>"}