{"text":"<h3>Resultatet af lydighed og troskab</h3><p><q>1</q> Glem ikke, hvad jeg fortæller dig, min søn. </p><lg><l level='2'>Tag imod min vejledning og følg den. </l><l level='1'><q>2</q> Så vil du få et langt og rigt liv </l><l level='2'>og opleve mange gode år. </l><l level='1'><q>3</q> Hold fast ved sandhed og troskab, </l><l level='2'>bær dem som et smykke om din hals, </l><l level='3'>skriv dem på dit hjertes tavle. </l><l level='1'><q>4</q> Gør du det, vil du møde velvilje </l><l level='2'>både fra Gud og mennesker. </l><l level='1'><q>5</q> Stol på Herren af hele dit hjerte, </l><l level='2'>følg ikke kun dine egne tanker. </l><l level='1'><q>6</q> Søg Guds vilje i alt, hvad du gør, </l><l level='2'>så vil han lade livet lykkes for dig. </l><l level='1'><q>7</q> Vær ikke selvklog og egenrådig, </l><l level='2'>adlyd Herren og tag afstand fra det onde, </l><l level='1'><q>8</q> det giver sundhed til sjæl og krop, </l><l level='2'>styrke til hele dit legeme. </l><l level='1'><q>9</q> Brug din rigdom til ære for Herren, </l><l level='2'>giv ham det første af hele din indtægt. </l><l level='1'><q>10</q> Så vil han fylde din lade med korn </l><l level='2'>og dine vinbeholdere med vin. </l><l level='1'><q>11</q> Mit barn, strit ikke imod, når Herren opdrager på dig, </l><l level='2'>bliv ikke bitter, når han sætter dig i rette. </l><l level='1'><q>12</q> Det er jo dem, han elsker, han opdrager på, </l><l level='2'>som når en far irettesætter sin elskede søn. </l></lg><h3>Visdommens værdi</h3><lg><l level='1'><q>13</q> Velsignede er de, der vinder sig visdom, </l><l level='2'>lykkelige de, som opnår indsigt. </l><l level='1'><q>14</q> Hvad de vinder, er vigtigere end sølv, </l><l level='2'>det, de opnår, er bedre end guld. </l><l level='1'><q>15</q> Visdom er mere værd end juveler, </l><l level='2'>ingen skatte kan måle sig med den. </l><l level='1'><q>16</q> Den giver dig et langt og lykkeligt liv </l><l level='2'>og desuden både rigdom og ære. </l><l level='1'><q>17</q> Den leder dig ad herlige stier </l><l level='2'>og fører dig fremad i fred. </l><l level='1'><q>18</q> Visdom er et livets træ for dem, der tager imod den. </l><l level='2'>Velsignede er de, der klynger sig til den. </l><l level='1'><q>19</q> Herren skabte jorden ved hjælp af sin visdom, </l><l level='2'>han brugte sin indsigt til at danne himlen. </l><l level='1'><q>20</q> På hans kundskabs ord brød jordens kilder frem, </l><l level='2'>og skyerne begyndte at sende væde. </l><l level='1'><q>21</q> Bevar din dømmekraft og omtanke, </l><l level='2'>tab dem aldrig af syne, min søn. </l><l level='1'><q>22</q> De får dit liv til at lykkes </l><l level='2'>og giver dig ære og respekt. </l><l level='1'><q>23</q> Så kan du færdes med sikre skridt, </l><l level='2'>dine fødder vil ikke snuble. </l><l level='1'><q>24</q> Så kan du gå til ro uden at være bange, </l><l level='2'>lægge dig ned og nyde din søvn. </l><l level='1'><q>25</q> Du frygter ikke en pludselig fare, </l><l level='2'>ængstes ikke, når gudløse straffes, </l><l level='1'><q>26</q> for du regner med Herrens hjælp, </l><l level='2'>han bevarer dine fødder fra fælden. </l></lg><h3>Vejledning til at leve ret</h3><p><q>27</q> Afslå ikke at hjælpe nogen, hvis du er i stand til det. <q>28</q> Sig ikke: Kom igen i morgen, så skal jeg hjælpe dig, hvis du har, hvad der er brug for. <q>29</q> Du må ikke pønse på ondt imod dem, som har tillid til dig. <q>30</q> Lad være at starte et skænderi med nogen, som intet ondt har gjort dig. </p><lg><l level='1'><q>31</q> Vær aldrig misundelig på en voldsmands magt, </l><l level='2'>tag ikke ved lære af ham. </l><l level='1'><q>32</q> For Herren hader uretfærdighed, </l><l level='2'>men han holder sig nær til de retskafne. </l><l level='1'><q>33</q> Herren forbander de gudløses huse, </l><l level='2'>men de retskafnes hjem velsigner han. </l><l level='1'><q>34</q> Herren modarbejder de hovmodige, </l><l level='2'>men de ydmyge viser han nåde </l><l level='1'><q>35</q> Herren lønner de vise med ære, </l><l level='2'>men tåberne får kun skam som belønning. </l></lg>"}