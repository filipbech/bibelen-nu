{"text":"<h3>Nødråb til Gud</h3><p><q>2</q> Red mig, Gud, for jeg er ved at drukne, </p><lg><l level='2'>vandet når mig allerede til halsen. </l><l level='1'><q>3</q> Jeg er som sunket i et bundløst hul, </l><l level='2'>jeg leder forgæves efter fodfæste. </l><l level='1'>Jeg er kommet ud på det dybe vand, </l><l level='2'>snart skyller bølgerne hen over mig. </l><l level='1'><q>4</q> Jeg er udmattet af at råbe om hjælp, </l><l level='2'>min hals er hæs og tør, </l><l level='1'>mine øjne er trætte af at stirre </l><l level='2'>og vente på hjælp fra min Gud. </l><l level='1'><q>5</q> De, som hader mig uden grund, </l><l level='2'>er flere end hårene på mit hoved. </l><l level='1'>De ønsker at gøre det af med mig, </l><l level='2'>selv om jeg er ganske uskyldig. </l><l level='1'>De beskylder mig for at stjæle, </l><l level='2'>og forlanger det stjålne tilbage. </l><l level='1'><q>6</q> Gud, du kender mig og mine tåbeligheder, </l><l level='2'>mine fejl kan ikke skjules for dig. </l><l level='1'><q>7</q> Almægtige Gud, lad ikke dem, som stoler på dig, </l><l level='2'>tabe modet på grund af mine trængsler. </l><l level='1'>Åh, Israels Gud, lad ikke dem, som søger din hjælp, </l><l level='2'>opgive håbet på grund af mine problemer. </l><l level='1'><q>8</q> Jeg udsættes for hån, fordi jeg tjener dig. </l><l level='2'>Det er derfor, jeg bliver gjort til grin. </l><l level='1'><q>9</q> Mine søskende vil ikke kendes ved mig, </l><l level='2'>de ser mig som en fuldstændig fremmed. </l><l level='1'><q>10</q> Jeg brænder af nidkærhed for dit Hus. </l><l level='2'>Den hån, som ramte dig, ramte også mig. </l><l level='1'><q>11</q> Når jeg faster for Herren, </l><l level='2'>håner de mig. </l><l level='1'><q>12</q> Når jeg sørger i sæk og aske, </l><l level='2'>synger de smædeviser om mig. </l><l level='1'><q>13</q> Byens ledere taler nedsættende om mig, </l><l level='2'>fulde folk synger spottesange. </l><l level='1'><q>14</q> Jeg beder til dig om hjælp, Herre, </l><l level='2'>se i nåde til mig, Gud. </l><l level='1'>Du er en kærlig og trofast, Gud. </l><l level='2'>Hør min bøn og hjælp mig. </l><l level='1'><q>15</q> Træk mig op af det dybe dynd, </l><l level='2'>lad mig ikke synke helt til bunds. </l><l level='1'>Red mig fra dem, der hader mig, </l><l level='2'>lad mig ikke drukne i dybet. </l><l level='1'><q>16</q> Lad ikke bølgerne begrave mig. </l><l level='2'>Lad ikke dybet opsluge mig. </l><l level='3'>Lad ikke døden få det sidste ord. </l><l level='1'><q>17</q> Svar mig, Herre, for din trofastheds skyld, </l><l level='2'>hjælp mig i din store nåde. </l><l level='1'><q>18</q> Vend dig ikke bort fra din tjener, </l><l level='2'>skynd dig at redde mig ud af min nød. </l><l level='1'><q>19</q> Kom til mig og frels mig, </l><l level='2'>fri mig fra mine fjenders magt. </l><l level='1'><q>20</q> Du ved, hvad de siger om mig, </l><l level='2'>hvordan de håner og spotter mig. </l><l level='1'>Du kender mine fjender, </l><l level='2'>og du ved, hvad de siger. </l><l level='1'><q>21</q> Deres hån har taget så hårdt på mig, </l><l level='2'>at jeg fuldstændig har mistet modet. </l><l level='1'>Ingen havde medlidenhed med mig, </l><l level='2'>ingen var villig til at trøste mig. </l><l level='1'><q>22</q> De ville have mig til at spise deres giftige mad, </l><l level='2'>og de ville slukke min tørst med sur vin. </l><l level='1'><q>23</q> Må deres fester føre dem i fælden, </l><l level='2'>så de bliver fanget og får løn som forskyldt. </l><l level='1'><q>24</q> Gør det sort for deres øjne, så de ikke kan se. </l><l level='2'>Lad dem altid gå rundt med bøjet ryg.</l><l level='1'><q>25</q> Udøs din vrede over dem, </l><l level='2'>lad din harme fortære dem. </l><l level='1'><q>26</q> Lad deres hjem ligge øde hen, </l><l level='2'>lad ingen mere bo i deres telte. </l><l level='1'><q>27</q> Du opdrager mig, </l><l level='2'>men de håner mig. </l><l level='1'>Mens jeg lider under min straf, </l><l level='2'>spreder de falske rygter om mig. </l><l level='1'><q>28</q> Straf dem for alle deres synder, </l><l level='2'>lad dem ikke undslippe. </l><l level='1'><q>29</q> Slet deres navne af livets bog,</l><l level='2'>så de ikke tælles med blandt dit folk. </l><l level='1'><q>30</q> Åh, Gud, hvor længe vil du lade mig lide? </l><l level='2'>Red mig snart fra min elendighed. </l><l level='1'><q>31</q> Så vil jeg prise og tilbede dig, </l><l level='2'>ophøje dig med takkesange. </l><l level='1'><q>32</q> For i dine øjne er dét mere værd </l><l level='2'>end at ofre både okser og tyre. </l><l level='1'><q>33</q> Når de ydmyge og gudfrygtige ser min redning, </l><l level='2'>vil de glæde sig og fatte nyt mod. </l><l level='1'><q>34</q> For Herren hører den ydmyges råb, </l><l level='2'>han foragter ikke dem, han opdrager. </l><l level='1'><q>35</q> Selv himlen og jorden skal prise ham, </l><l level='2'>havet og fiskene stemme i med lovsang. </l><l level='1'><q>36</q> Ja, Gud vil redde Jerusalem, </l><l level='2'>og genopbygge Judas byer. </l><l level='1'>Hans folk kommer igen til at bo der </l><l level='2'>og tager landet i eje som før. </l><l level='1'><q>37</q> Hans tjeneres børn får det i arv, </l><l level='2'>de, som elsker Herren, skal bo der. </l></lg>"}