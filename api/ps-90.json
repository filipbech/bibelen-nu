{"text":"<h3>Moses bøn</h3><p>Herre, du er vores tilflugt, </p><lg><l level='2'>du har hjulpet os fra slægt til slægt. </l><l level='1'><q>2</q> Du var til, før bjergene blev skabt, </l><l level='2'>du levede, før jorden blev dannet. </l><l level='1'>Din eksistens har ingen begyndelse </l><l level='2'>og kommer aldrig til en afslutning. </l><l level='1'><q>3</q> Men menneskers liv får ende, </l><l level='2'>på din befaling bliver de til støv. </l><l level='1'><q>4</q> Tusinde år er for dig som en enkelt dag er for os, </l><l level='2'>den varer nogle timer, og så er den forbi. </l><l level='1'><q>5</q> Du gør ende på menneskers liv, </l><l level='2'>og de sover ind. </l><l level='1'>Om morgenen er græsset grønt og frisk, </l><l level='2'><q>6</q> det glinser og er fuldt af liv. </l><l level='1'>Men om aftenen er det tørret ind </l><l level='2'>og vissent. </l><l level='1'><q>7</q> Vi sygner hen under din fortærende vrede, </l><l level='2'>vi skælver under din voldsomme harme. </l><l level='1'><q>8</q> Du ser vore skjulte synder, </l><l level='2'>vore fejl ligger udbredt for dine øjne. </l><l level='1'><q>9</q> Vi mærker din vrede hver dag, </l><l level='2'>vi ender vores liv med et suk. </l><l level='1'><q>10</q> Vi kan forvente at leve, til vi er halvfjerds, </l><l level='2'>måske nogle kan nå at blive firs. </l><l level='1'>Selv vore bedste år har nok af problemer, </l><l level='2'>men tiden flyver af sted, snart er alt forbi. </l><l level='1'><q>11</q> Hvem kender styrken af din vrede? </l><l level='2'>Din harme fylder os med ærefrygt. </l><l level='1'><q>12</q> Hjælp os til at huske, at livet er kort, </l><l level='2'>så vi kan vokse i visdom. </l><l level='1'><q>13</q> Åh, Herre, se i nåde til os! </l><l level='2'>Hvor længe skal vi lide under din straf? </l><l level='3'>Vær barmhjertig imod dit eget folk. </l><l level='1'><q>14</q> Mæt os hver morgen med din kærlighed, </l><l level='2'>så vi oplever glæde dag efter dag. </l><l level='1'><q>15</q> Vi har været ulykkelige i umindelige tider. </l><l level='2'>Giv os nu lige så mange lykkelige år. </l><l level='1'><q>16</q> Lad dit folk igen opleve dine undere, </l><l level='2'>lad vore børn få din herlighed at se. </l><l level='1'><q>17</q> Vis os din nåde, Herre, vor Gud, </l><l level='2'>giv os gode tider og fremgang. </l></lg>"}