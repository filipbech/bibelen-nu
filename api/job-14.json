{"text":"<p><q>1</q> Et menneskeliv er kun ganske kort, </p><lg><l level='2'>men alligevel har vi masser af problemer. </l><l level='1'><q>2</q> Jeg er som en blomst, der vokser op og visner, </l><l level='2'>livet passerer forbi som en skygge og er væk. </l><l level='1'><q>3</q> Jeg er så ringe og ubetydelig. </l><l level='2'>Hvorfor ignorerer du mig ikke bare? </l><l level='1'><q>4</q> Findes der et menneske helt uden synd? </l><l level='2'>Er der nogen, som er fuldstændig fejlfri? </l><l level='1'><q>5</q> Du har fastsat et menneskes levetid, </l><l level='2'>den kan tælles i dage og måneder, </l><l level='1'>og den tidsfrist, du har sat, </l><l level='2'>kan ingen af os ændre. </l><l level='1'><q>6</q> Giv mig en smule fred, så jeg kan hvile mig, </l><l level='2'>som en arbejder, der slapper af efter dagens slid. </l><l level='1'><q>7</q> Der er mere håb for et træ end for et menneske. </l><l level='2'>Hvis et træ bliver fældet, skyder det friske skud igen. </l><l level='1'><q>8</q> Selv om rødderne i jorden er gamle, </l><l level='2'>og stubben synes død i markens muld, </l><l level='1'><q>9</q> skal der kun en smule vand til </l><l level='2'>for at hjælpe de nye skud på vej. </l><l level='1'><q>10</q> Men når mennesker dør, er det ude med dem. </l><l level='2'>Når de udånder, er alt forbi. </l><l level='1'><q>11</q> Som en sø kan udtørres under tørke, </l><l level='2'>og en flod kan svinde ind til ingenting, </l><l level='1'><q>12</q> sådan er et menneske borte, </l><l level='2'>når livet først rinder ud. </l><l level='1'>Det rejser sig ikke fra graven, </l><l level='2'>så længe himlen og jorden er til. </l><l level='1'><q>13</q> Gid du straks ville sende mig ned i Dødsriget </l><l level='2'>og lade mig hvile der, til din vrede er forbi. </l><l level='1'>Når den rette tid så er inde, </l><l level='2'>kan du komme og føre mig op igen. </l><l level='1'><q>14</q> Hvis der var håb om at komme tilbage til livet, </l><l level='2'>kunne jeg bedre holde lidelsen ud </l><l level='2'>og tålmodigt vente på at livet blev værd at leve. </l><l level='1'><q>15</q> Så ville du kalde på mig, og jeg ville svare, </l><l level='2'>for du længes efter at se din skabning igen. </l><l level='1'><q>16</q> Da ville du overvåge mine skridt, </l><l level='2'>men ikke tage dig af mine overtrædelser. </l><l level='1'><q>17</q> Mine synder bliver gemt i en sæk, </l><l level='2'>du tilregner mig dem ikke. </l><l level='1'><q>18</q> Men som et bjerg kan skride sammen, </l><l level='2'>som et klippestykke kan slå revner, </l><l level='1'><q>19</q> som vand kan udhule en sten og skylle jorden væk, </l><l level='2'>sådan brister menneskets forhåbninger. </l><l level='1'><q>20</q> Det endelige slag mod os mennesker er døden, </l><l level='2'>med stivnet ansigt går vi bort. </l><l level='1'><q>21</q> Børnenes fremtid får vi ikke at se, </l><l level='2'>vi ved ikke, om det går dem godt eller skidt. </l><l level='1'><q>22</q> Vi mærker kun vores egen smerte, </l><l level='2'>føler kun vores egen sorg. </l></lg>"}