{"text":"<p><q>1</q> Et godt ry er bedre end rigdom, </p><lg><l level='2'>at blive værdsat er bedre end at eje sølv og guld. </l><l level='1'><q>2</q> Rig og fattig har noget tilfælles: </l><l level='2'>det er Herren, der har skabt dem begge. </l><l level='1'><q>3</q> Den fornuftige ser faren på forhånd og undgår den, </l><l level='2'>en tåbe vader videre og må tage konsekvensen. </l><l level='1'><q>4</q> Ydmyghed og ærefrygt for Herren </l><l level='2'>giver rigdom, respekt og et godt liv. </l><l level='1'><q>5</q> Bedragerens vej er fuld af fælder og forhindringer, </l><l level='2'>de, der har livet kært, holder sig væk. </l><l level='1'><q>6</q> Lær dine børn at træffe rette valg, </l><l level='2'>så vil de gøre det, så længe de lever. </l><l level='1'><q>7</q> Den rige har magt over den fattige, </l><l level='2'>og udlåneren bestemmer over den, der låner. </l><l level='1'><q>8</q> Den ondskabsfulde tyran bliver straffet, </l><l level='2'>hans terrorregime får ende. </l><l level='1'><q>9</q> Gavmilde mennesker velsignes, </l><l level='2'>for de deler deres mad med de fattige. </l><l level='1'><q>10</q> Jag spotteren bort, så får ufreden ende, </l><l level='2'>skænderier og fornærmelser hører op. </l><l level='1'><q>11</q> Kongen er ven med dem, der er oprigtige </l><l level='2'>og taler barmhjertige ord. </l><l level='1'><q>12</q> Herren værner om sandheden, </l><l level='2'>og gendriver løgnernes ord. </l><l level='1'><q>13</q> Den dovne siger: Hvis jeg går ud på gaden, </l><l level='2'>bliver jeg måske ædt af en løve! </l><l level='1'><q>14</q> En utro kvindes ord er besnærende, </l><l level='2'>den, som Herren vil straffe, går i fælden. </l><l level='1'><q>15</q> Det er naturligt for et barn at gøre tåbelige ting, </l><l level='2'>men konsekvent tilrettevisning hjælper på sagen. </l><l level='1'><q>16</q> De, der udnytter de magtesløse til egen fordel </l><l level='2'>eller bestikker dem, der har magt, skal ende i fattigdom. </l></lg><h3>30 vise ordsprog</h3><p><q>17</q> Lyt til de vises ord og gem dem i dit hjerte, <q>18</q> så vil du glæde dig over at kunne huske dem og give dem videre til andre. <q>19</q> Jeg lærer dig det her i dag, for at du skal sætte din lid til Herren. <q>20</q> Jeg har nedskrevet 30 visdomsord, som skal vejlede dig og give dig kundskab. <q>21</q> De vil hjælpe dig til at forstå, hvad der er sandt og ret at gøre, så du kan svare godt for dig, når du bliver spurgt. </p><lg><l level='1'><q>22</q> Angrib ikke de svage, fordi de er magtesløse, </l><l level='2'>undertryk dem ikke i retssager, </l><l level='1'><q>23</q> for Herren selv vil forsvare dem </l><l level='2'>og straffe dem, der udnytter deres svaghed. </l><l level='1'><q>24</q> Bliv ikke ven med dem, der altid er vrede, </l><l level='2'>hold dig fra hidsige mennesker, </l><l level='1'><q>25</q> ellers risikerer du at gøre som dem </l><l level='2'>og at ende i store problemer. </l><l level='1'><q>26</q> Stil ikke kaution for en andens gæld, </l><l level='2'>lad være at love, at du nok skal betale. </l><l level='1'><q>27</q> Du risikerer at miste alle dine penge, </l><l level='2'>dine møbler og alt, hvad du har. </l><l level='1'><q>28</q> Flyt ikke de gamle markskel, </l><l level='2'>som går tilbage til dine forfædres tid. </l><l level='1'><q>29</q> De, der gør et fremragende stykke arbejde, </l><l level='2'>kan forvente at få en høj stilling. </l></lg>"}