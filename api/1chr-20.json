{"text":"<h3>Yderligere kamp mod ammonitterne</h3><p><q>1</q> Næste forår omkring den tid, hvor kongerne sædvanligvis drager i krig, rykkede Joab ud med den israelitiske hær. De besejrede den ammonitiske hær og belejrede Rabba. Men David selv blev hjemme i Jerusalem. Joab angreb Rabba og ødelagde den. </p><p><q>2</q> Da David kort efter ankom til Rabba, fjernede han kronen fra ammonitterkongens hoved og satte den på sit eget. Den vejede over 30 kg og var lavet af guld, og der var en stor ædelsten på den. Desuden tog han et stort krigsbytte. <q>3</q> Byens befolkning tog han som krigsfanger og satte dem til at arbejde med save, hakker og økser. På samme måde gik det indbyggerne fra de øvrige byer i ammonitternes land. </p><p>Derefter vendte David og hæren tilbage til Jerusalem. </p><h3>Flere kæmper blandt filistrene bliver dræbt</h3><p><q>4</q> Senere, da israelitterne kæmpede mod filistrene ved Gezer, dræbte Sibbekaj fra Husha en filister af den frygtede Rafaslægt, en mand ved navn Sippaj, hvorefter filistrene overgav sig. <q>5</q> Under en anden kamp mod filistrene lykkedes det Elhanan, Jairs søn, at dræbe en filister ved navn Lahmi, en bror til Goliat, hvis spydskaft var på størrelse med en vævebom. <q>6</q> Og en anden gang, da israelitterne kæmpede mod filistrene ved Gat, var der en kæmpe af Rafaslægten med seks fingre på hver hånd og seks tæer på hver fod. <q>7</q> Han hånede Israel, men Jonatan, en søn af Davids bror Shima, dræbte ham. <q>8</q> Disse filistre, der tilhørte kæmpeslægten Rafa fra Gat, blev hugget ned af Davids mænd. </p>"}