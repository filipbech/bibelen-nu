{"text":"<h3>Lovprisning af og bøn for Jerusalem</h3><p>Jeg blev så glad, da jeg hørte, </p><lg><l level='2'>at vi skulle drage til Herrens hus. </l><l level='1'><q>2</q> Nu står vi så endelig her, </l><l level='2'>i porten ind til Jerusalem. </l><l level='1'><q>3</q> Jerusalem er en fantastisk by, </l><l level='2'>tæt pakket med huse og mennesker.</l><l level='1'><q>4</q> Her mødes Israels stammer, Herrens eget folk, </l><l level='2'>for at takke Herren ifølge Toraens forskrifter. </l><l level='1'><q>5</q> Her står Davids trone, </l><l level='2'>herfra regerer hans kongeslægt. </l><l level='1'><q>6</q> Bed om fred i Jerusalem. </l><l level='2'>Må det gå godt for dem, der elsker byen. </l><l level='1'><q>7</q> Må der være fred inden for murene </l><l level='2'>og tryghed i tårnene. </l><l level='1'><q>8</q> For slægt og venners skyld </l><l level='2'>ønsker jeg fred over Jerusalem. </l><l level='1'><q>9</q> For Herrens helligdoms skyld </l><l level='2'>beder jeg om tryghed for byen. </l></lg>"}