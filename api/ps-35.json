{"text":"<h3>Hjælp under falsk anklage</h3><p>Herre, kæmp mod dem, der bekæmper mig. </p><lg><l level='2'>Gå i krig mod dem, som angriber mig. </l><l level='1'><q>2</q> Tag din rustning på, grib dit skjold, </l><l level='2'>gør klar til kamp mod mine fjender. </l><l level='1'><q>3</q> Kast dit spyd og brug din lanse </l><l level='2'>mod dem, der forfølger mig. </l><l level='3'>Lov mig, at du vil redde mig. </l><l level='1'><q>4</q> Bring skam over dem, </l><l level='2'>der ønsker at slå mig ihjel. </l><l level='1'>Forvir dem, så de må vende om, </l><l level='2'>og deres onde planer mislykkes. </l><l level='1'><q>5</q> Blæs dem væk som avner for vinden, </l><l level='2'>lad din mægtige engel drive dem bort. </l><l level='1'><q>6</q> Gør deres vej mørk og glat, </l><l level='2'>lad din engel forfølge dem. </l><l level='1'><q>7</q> Uden grund har de sat fælder for mig, </l><l level='2'>gravet en faldgrube på min vej. </l><l level='1'><q>8</q> Men pludselig kommer ulykken over dem, </l><l level='2'>de bliver fanget i deres egen fælde, </l><l level='3'>de styrter selv i faldgruben. </l><l level='1'><q>9</q> Så vil jeg glæde mig over dig, Herre, </l><l level='2'>jeg vil fryde mig over din frelse. </l><l level='1'><q>10</q> Fra mit hjertes dyb vil jeg råbe: </l><l level='2'>Herre, ingen kan sammenlignes med dig. </l><l level='1'>Du, som redder de svage fra deres undertrykkere, </l><l level='2'>frelser de værgeløse fra røveres overgreb. </l><l level='1'><q>11</q> Falske vidner stod frem imod mig, </l><l level='2'>anklagede mig for noget, jeg ikke havde gjort. </l><l level='1'><q>12</q> De gengældte godt med ondt </l><l level='2'>og gjorde mig helt fortvivlet. </l><l level='1'><q>13</q> Dengang de var syge, sørgede jeg, </l><l level='2'>klædte mig i sæk og aske, </l><l level='1'>bad med bøjet hoved, </l><l level='2'>og fastede inderligt for dem. </l><l level='1'><q>14</q> Jeg følte det, som var det min egen familie, </l><l level='2'>jeg sørgede for dem, som var det min mor. </l><l level='1'><q>15</q> Men da jeg selv kom ud i problemer, </l><l level='2'>blev de glade og samlede sig imod mig. </l><l level='1'>De angreb mig uden varsel, </l><l level='2'>bagtalte mig dagen lang. </l><l level='1'><q>16</q> Da jeg snublede, gjorde de nar ad mig. </l><l level='2'>De viste tænder som glubske løver. </l><l level='1'><q>17</q> Herre, hvor længe vil du bare se på? </l><l level='2'>Grib dog ind og frels mig fra de løver. </l><l level='3'>Red mit liv fra de rasende bæster. </l><l level='1'><q>18</q> Så vil jeg offentligt give dig ære, </l><l level='2'>prise dig blandt alt dit folk. </l><l level='1'><q>19</q> De blev mine fjender uden årsag. </l><l level='2'>Lad dem ikke sejre over mig. </l><l level='1'>De hadede mig uden grund. </l><l level='2'>Lad dem ikke udføre deres onde planer. </l><l level='1'><q>20</q> De ønsker ikke at skabe fred, </l><l level='2'>men planlægger ondt mod uskyldige folk. </l><l level='1'><q>21</q> De råber deres anklager imod mig: </l><l level='2'>Ha! siger de. Vi så det selv! </l><l level='1'><q>22</q> Herre, du har set det hele. Vær ikke tavs. </l><l level='2'>Lad mig ikke i stikken nu. </l><l level='1'><q>23</q> Grib ind, Herre, og skaf mig ret. </l><l level='2'>Min Herre og Gud, før min sag. </l><l level='1'><q>24</q> Erklær mig skyldfri, for du er retfærdig. </l><l level='2'>Lad dem ikke sejre over mig. </l><l level='1'><q>25</q> Lad dem ikke sige: Ha! Det gik, som vi havde håbet! </l><l level='2'>Lad dem ikke tænke: Nu er det ude med ham! </l><l level='1'><q>26</q> Gør dem alle skamfulde, </l><l level='2'>alle, der fryder sig over min ulykke. </l><l level='1'>Lad dem, der gør nar ad mig, </l><l level='2'>selv blive gjort til grin. </l><l level='1'><q>27</q> Men lad dem, som ønsker mig det godt, </l><l level='2'>juble af glæde og sige: </l><l level='1'>Lovet være Herren, </l><l level='2'>for han hjælper sine tjenere. </l><l level='1'><q>28</q> Så vil jeg fortælle om din godhed og barmhjertighed. </l><l level='2'>Ja, jeg vil prise dig dagen lang. </l></lg>"}