{"text":"<h3>Den almægtige Guds godhed</h3><p><q>1</q> Halleluja! </p><lg><l level='1'>Pris Herren, alle hans tjenere, </l><l level='2'>lovpris den almægtige Gud! </l><l level='1'><q>2</q> Hans er æren, </l><l level='2'>både nu og i al evighed. </l><l level='1'><q>3</q> Alle mennesker på jorden</l><l level='2'>bør lovprise Herren, den Almægtige. </l><l level='1'><q>4</q> Herren er ophøjet over alle jordens folk, </l><l level='2'>hans herlighed fylder universet. </l><l level='1'><q>5</q> Ingen når på højde med Herren, vor Gud, </l><l level='2'>han sidder på sin trone i Himlen. </l><l level='1'><q>6</q> Han må bøje sig frem </l><l level='2'>for at kigge ned på himmelrummet og jorden. </l><l level='1'><q>7</q> Han løfter de hjælpeløse op fra støvet, </l><l level='2'>han giver de fortvivlede nyt mod. </l><l level='1'><q>8</q> Han ærer dem som kongebørn, </l><l level='2'>bænker dem på hæderspladsen. </l><l level='1'><q>9</q> Han giver den barnløse kvinde børn,</l><l level='2'>gør hende til en lykkelig mor. </l><l level='1'>Halleluja! </l></lg>"}