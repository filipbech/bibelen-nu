{"text":"<h3>Bøn under forfølgelse</h3><p>Gud, jeg lovsynger dig. </p><lg><l level='2'>Forbliv ikke tavs og afvisende, </l><l level='1'><q>2</q> mens onde mennesker lyver om mig, </l><l level='2'>bagtaler mig med deres falske anklager. </l><l level='1'><q>3</q> De taler ondskabsfuldt om mig, </l><l level='2'>hader mig, skønt jeg intet har gjort. </l><l level='1'><q>4</q> Jeg elsker dem og går i forbøn for dem, </l><l level='2'>men alligevel anklager de mig groft. </l><l level='1'><q>5</q> De gengælder mig ondt for godt, </l><l level='2'>belønner min venlighed med had. </l><l level='1'><q>6</q> Lad en anklager stå frem </l><l level='2'>og føre sag mod min fjende i retten. </l><l level='1'><q>7</q> Lad ham blive kendt skyldig, </l><l level='2'>lad hans selviske bønner blive afsløret. </l><l level='1'><q>8</q> Gør hans livstid kort, </l><l level='2'>lad en anden overtage hans lederfunktion. </l><l level='1'><q>9</q> Lad hans børn blive faderløse </l><l level='2'>og hans hustru enke. </l><l level='1'><q>10</q> Lad dem tigge sig til dagligt brød, </l><l level='2'>og blive jaget fra hus og hjem. </l><l level='1'><q>11</q> Lad hans kreditorer overtage hans ejendom, </l><l level='2'>lad fremmede røve hans formue. </l><l level='1'><q>12</q> Lad ingen vise ham barmhjertighed </l><l level='2'>eller have ondt af hans efterladte børn. </l><l level='1'><q>13</q> Lad hans slægt dø ud, </l><l level='2'>så hans navn for altid er glemt. </l><l level='1'><q>14</q> Husk hans forfædres ondskab, </l><l level='2'>tilgiv ikke hans mors synd. </l><l level='1'><q>15</q> Herre, husk altid på hans synder, </l><l level='2'>men lad hans slægt blive glemt. </l><l level='1'><q>16</q> Han havde ikke tanke for andres vel, </l><l level='2'>men forfulgte de fattige, pinte de fortvivlede til døde. </l><l level='1'><q>17</q> Han elskede at forbande, </l><l level='2'>så lad ham være forbandet. </l><l level='1'>Han brød sig ikke om din velsignelse, </l><l level='2'>så lad være at velsigne ham. </l><l level='1'><q>18</q> At forbande andre var en livsstil for ham, </l><l level='2'>det gennemtrængte ham fuldstændigt. </l><l level='1'><q>19</q> Lad hans forbandelser ramme ham selv og dække ham </l><l level='2'>som det tøj, han har på, det bælte, han bærer. </l><l level='1'><q>20</q> Det skal være din straf mod de fjender, </l><l level='2'>der udslynger løgne og dødstrusler imod mig. </l><l level='1'><q>21</q> Herre, frels mig for din æres skyld. </l><l level='2'>Lad mig opleve din nåde og godhed. </l><l level='1'><q>22</q> For jeg er i stor nød, </l><l level='2'>mit hjerte hamrer af angst. </l><l level='1'><q>23</q> Mit liv er kortvarigt som en skygge, der forsvinder, </l><l level='2'>det bliver viftet væk som en flue. </l><l level='1'><q>24</q> Jeg er så udmattet af at faste, at mine knæ ryster, </l><l level='2'>jeg er kun skind og ben. </l><l level='1'><q>25</q> Folk ser på mig med foragt, </l><l level='2'>de ryster på hovedet, når de ser mig. </l><l level='1'><q>26</q> Hjælp mig, min Herre og Gud, </l><l level='2'>red mig, for du er trofast. </l><l level='1'><q>27</q> Så vil de se, at det er dig, der griber ind. </l><l level='2'>De vil forstå, Herre, at det var dig, der reddede mig. </l><l level='1'><q>28</q> Lad dem bare forbande, </l><l level='2'>for du velsigner mig. </l><l level='1'>Deres angreb vil mislykkes, </l><l level='2'>så de ydmyges, mens jeg fryder mig. </l><l level='1'><q>29</q> Lad mine fjender blive gjort skamfulde, </l><l level='2'>lad ydmygelsen omgive dem som en kappe. </l><l level='1'><q>30</q> Da vil jeg takke dig, Herre, af hele mit hjerte. </l><l level='2'>Jeg vil prise dig i alles påhør. </l><l level='1'><q>31</q> For du er på de svages side, </l><l level='2'>du forsvarer dem overfor deres fjender. </l></lg>"}