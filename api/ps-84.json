{"text":"<h3>I Guds hus</h3><p><q>2</q> Hvor herlig er din bolig, </p><lg><l level='2'>Almægtige Gud! </l><l level='1'><q>3</q> Min sjæl længes efter at være i dit tempel, </l><l level='2'>alt i mig glæder sig over den levende Gud. </l><l level='1'><q>4</q> Spurvene bygger rede tæt ved dit alter, </l><l level='2'>svalerne slår sig ned dér og får unger. </l><l level='1'>De ønsker at være i din nærhed, Herre, </l><l level='2'>min almægtige konge og Gud. </l><l level='1'><q>5</q> Velsignede er de, der bor i dit hus, </l><l level='2'>for de kan altid synge lovsange til dig! <u>Sela</u>. </l><l level='1'><q>6</q> Velsignede er de, der søger styrke hos dig, </l><l level='2'>som af hjertet ønsker at komme til dit bjerg. </l><l level='1'><q>7</q> Skal de end vandre gennem tårernes dal, </l><l level='2'>forfrisker du dem med dit kildevand, </l><l level='3'>de mættes af regnens velsignelser. </l><l level='1'><q>8</q> Deres styrke forøges og vokser, </l><l level='2'>de træder frem for Gud på Zions høj. </l><l level='1'><q>9</q> Hør mig, Herre, almægtige Gud, </l><l level='2'>lyt til min bøn, du Israels Gud. <u>Sela</u>. </l><l level='1'><q>10</q> Se i nåde til din udvalgte konge, </l><l level='2'>hjælp ham, som beskytter dit folk. </l><l level='1'><q>11</q> Én dag i din helligdom er bedre </l><l level='2'>end tusinde dage andre steder. </l><l level='1'>Hellere være dørvogter i Guds hus </l><l level='2'>end have overflod i de gudløses telte. </l><l level='1'><q>12</q> For Herren er vores sol og skjold, </l><l level='2'>han giver nåde og herlighed. </l><l level='1'>De, der er ærlige og oprigtige, </l><l level='2'>nægter han intet godt. </l><l level='1'><q>13</q> Almægtige Herre, </l><l level='2'>velsignede er alle, der stoler på dig. </l></lg>"}