{"text":"<h3>Et råb om hjælp i lidelse</h3><p><q>2</q> Jeg havde besluttet ikke at gøre noget forkert, </p><lg><l level='2'>og jeg ville ikke sige noget overilet. </l><l level='1'>Jeg havde valgt at holde munden lukket, </l><l level='2'>når der var gudløse mennesker til stede. </l><l level='1'><q>3-4</q> Derfor tav jeg og sagde ikke et ord, </l><l level='2'>men det hjalp bare ikke. </l><l level='1'>Uroen brændte i mit indre, </l><l level='2'>og min frustration voksede. </l><l level='1'>Jo mere jeg tænkte, jo værre blev det, </l><l level='2'>til sidst var jeg nødt til at tale: </l><l level='1'><q>5</q> Herre, hjælp mig at indse, at livet er kort, </l><l level='2'>dagene synes at flyve af sted. </l><l level='1'><q>6</q> Mit liv er kort ud fra dit perspektiv, </l><l level='2'>et menneskes liv er flygtigt som et vindpust. </l><l level='3'><q>7</q> Vi er som skygger, der farer forbi. </l><l level='1'>Man slider for at samle sig rigdom, </l><l level='2'>men ved ikke, hvem der får glæde af det. </l><l level='1'><q>8</q> Herre, hvad kan jeg forvente af livet? </l><l level='2'>Du er mit eneste håb. </l><l level='1'><q>9</q> Red mig ud af syndens sump, </l><l level='2'>så ikke tåberne skal hovere over mig. </l><l level='1'><q>10</q> Herre, jeg har intet at sige til mit forsvar, </l><l level='2'>for det er jo dig, som straffer mig. </l><l level='1'><q>11</q> Men Herre, jeg kan ikke holde det ud længere, </l><l level='2'>jeg ligger knust under din hånd. </l><l level='1'><q>12</q> Når du straffer folk for deres synder, </l><l level='2'>bliver de mast som møl. </l><l level='1'>Mennesket er jo flygtigt som et åndepust. <u>Sela</u>. </l><l level='1'><q>13</q> Hør min bøn, Herre, lyt til mit råb! </l><l level='2'>Luk ikke ørerne for min gråd. </l><l level='1'>Jeg er jo blot en fremmed på jorden, </l><l level='2'>en gæst på gennemrejse som mine forfædre. </l><l level='1'><q>14</q> Vend din vrede fra mig, Herre, </l><l level='2'>så jeg kan opleve glæden igen, </l><l level='3'>før jeg skal herfra. </l></lg>"}