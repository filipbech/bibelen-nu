{"text":"<h3>Guds udvalgte konge</h3><p><q>1-2</q> Hvorfor er de fremmede folk så rasende? </p><lg><l level='2'>Deres konger gør sig klar til kamp. </l><l level='1'>Hvorfor lægger folk nytteløse planer? </l><l level='2'>Deres ledere samles til rådslagning. </l><l level='1'>De kæmper imod Herren selv, </l><l level='2'>de angriber hans udvalgte tjener. </l><l level='1'><q>3</q> Lad os bryde de snærende bånd, siger de. </l><l level='2'>Lad os sprænge de tunge lænker. </l><l level='1'><q>4</q> Men han, som troner i Himlen, ler, </l><l level='2'>han ryster på hovedet ad deres planer. </l><l level='1'><q>5</q> Så taler han til dem i vrede, </l><l level='2'>de skælver af rædsel ved hans ord: </l><l level='1'><q>6</q> Jeg har allerede indsat min konge, </l><l level='2'>han skal regere fra Zion, mit hellige bjerg. </l><l level='1'><q>7</q> (Den udvalgte konge siger:) </l><l level='1'>Lad mig fortælle jer, hvad Herren har lovet. </l><l level='1'>Han sagde til mig: Du er min søn, </l><l level='2'>i dag er jeg blevet din Far. </l><l level='1'><q>8</q> Bed mig, og du skal få verden i eje, </l><l level='2'>alle jordens riger skal tilhøre dig. </l><l level='1'><q>9</q> Med dit jernscepter skal du fælde en knusende dom, </l><l level='2'>som pottemageren smadrer de fejlslagne kar.  </l><l level='1'><q>10</q> Hør efter, I konger og fyrster, </l><l level='2'>vær kloge og lyt til mit råd. </l><l level='1'><q>11</q> Bøj jer ærbødigt for Herren, </l><l level='2'>søg ham med frygt og bæven. </l><l level='1'><q>12</q> Bøj jer med respekt i støvet, </l><l level='2'>så I ikke bliver knust under hans vrede.</l><l level='1'>For hans dom kan hurtigt ramme jer. </l><l level='2'>Velsignede er de, der søger tilflugt hos ham. </l></lg>"}