{"text":"<h3>Et kald til omvendelse</h3><p><q>1</q> Kom til fornuft, I frafaldne folk, </p><lg><l level='2'><q>2</q> før I blæses væk som avner i vinden, </l><l level='1'>før I rammes af Herrens vrede, </l><l level='2'>før den afsagte dom bliver udført. </l><l level='1'><q>3</q> Søg Herren, alle I, som er ydmyge </l><l level='2'>og oprigtigt ønsker at adlyde ham. </l><l level='1'>Ydmyg jer for Herren og gør, hvad der er ret. </l><l level='2'>Måske vil Herren skåne jer på dommens dag. </l></lg><h3>Dommen over de omkringboende folkeslag</h3><lg><l level='1'><q>4</q> Gaza bliver tømt for mennesker, </l><l level='2'>og Ashkalon bliver lagt øde. </l><l level='1'>Ashdods befolkning drives bort ved højlys dag, </l><l level='2'>og Ekron rykkes op med rode. </l><l level='1'><q>5</q> Alle I filistre, som bor langs kysten mod syd,</l><l level='2'>ja, alle I, der bor i Kanaans land, </l><l level='1'>det er ude med jer, </l><l level='2'>for Herrens dom vil ramme jer. </l><l level='1'>Han siger: Jeg vil udrydde jer, </l><l level='2'>og ikke en eneste skal overleve! </l><l level='1'><q>6</q> Kystlandet bliver til græsmarker, </l><l level='2'>et sted, hvor hyrder og får holder til. </l><l level='1'><q>7</q> Dér vil resten af Judas stamme slå sig ned </l><l level='2'>og lade deres dyr græsse. </l><l level='1'>De vil lægge sig til hvile i Ashkalons forladte huse, </l><l level='2'>for Herren deres Gud vil tage sig af dem og velsigne dem igen. </l><l level='1'><q>8-9</q> Herren, den Almægtige, Israels Gud, siger: </l><l level='1'>Jeg har hørt moabitternes hån </l><l level='2'>og ammonitternes spot. </l><l level='1'>De har hånet mit folk </l><l level='2'>og truet med at overfalde dem. </l><l level='1'>Derfor, så sandt jeg lever, </l><l level='1'>skal Moab blive ødelagt som Sodoma, </l><l level='2'>og Ammon skal blive som Gomorra. </l><l level='1'>De skal overgros med brændenælder, </l><l level='2'>fyldes med saltgruber, </l><l level='3'>og ligge øde hen for evigt. </l><l level='1'>De, der er tilbage af mit folk, </l><l level='2'>skal plyndre og overtage deres land. </l><l level='1'><q>10</q> Det er betalingen for deres overmod, </l><l level='2'>for de har hånet Herrens, den Almægtiges, folk. </l><l level='1'><q>11</q> De vil komme til at frygte Herrens magt, </l><l level='2'>for han vil gøre alle jordens guder til intet. </l><l level='1'>Alle folkeslag skal tilbede ham, </l><l level='2'>hvert folk i deres eget land. </l><l level='1'><q>12</q> Kushitterne mod syd bliver også sablet ned, </l><l level='2'><q>13</q> og det samme gælder landene mod nord. </l><l level='1'>Herren vil ødelægge Assyrien </l><l level='2'>og gøre Nineve til en ruinhob, </l><l level='3'>ubeboelig som en ørken. </l><l level='1'><q>14</q> Byen ender som græsgang for får </l><l level='2'>og tilholdssted for alle mulige dyr. </l><l level='1'>Hornugler og natugler vil sidde og sove på søjlehovederne, </l><l level='2'>krager vil skrige fra vinduesåbninger og dørtærskler. </l><l level='3'>De fornemme cedertræspaneler udsættes for vejr og vind. </l><l level='1'><q>15</q> Sådan bliver Nineves skæbne, </l><l level='2'>den før så stolte og prægtige by. </l><l level='1'>Den var sikker på sig selv </l><l level='2'>og følte sig som verdens centrum. </l><l level='1'>Men nu er den blevet en ruinhob, </l><l level='2'>et tilholdssted for vilde dyr. </l><l level='1'>De forbipasserende vil fnyse i foragt, </l><l level='2'>ryste på hovedet med undrende afsky. </l></lg>"}