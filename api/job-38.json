{"text":"<h3>Gud taler til Job</h3><p><q>1</q> Da talte Herren til Job inde fra stormvejret: </p><lg><l level='1'><q>2</q> Hvorfra kender du mine tanker, </l><l level='2'>når du knap nok ved, hvem jeg er? </l><l level='1'><q>3</q> Lad mig nu stille dig nogle spørgsmål, </l><l level='2'>så får vi se, om du kan svare på dem. </l><l level='1'><q>4</q> Hvor var du henne, da jeg skabte jorden? </l><l level='2'>Svar mig på det, hvis du er så klog! </l><l level='1'><q>5</q> Var du med til at bestemme dens størrelse </l><l level='2'>og beslutte, hvor den skulle anbringes? </l><l level='1'><q>6</q> Var det dig, der skabte et fundament, </l><l level='2'>som jorden kunne hvile på, </l><l level='1'><q>7</q> mens englene råbte af glæde, </l><l level='2'>og morgenstjernerne sang deres hyldest? </l><l level='1'><q>8</q> Hvem satte grænser for havet, </l><l level='2'>da vandet fossede frem af jordens skød? </l><l level='1'><q>9</q> Hvem hyllede det i skyer som i et svøb, </l><l level='2'>dækkede det med tåge som et tæppe? </l><l level='1'><q>10</q> Hvem sørgede for at holde havet i skak, </l><l level='2'>så det blev på sin plads mellem bredderne? </l><l level='1'><q>11</q> Hvem sagde: Hertil og ikke længere! </l><l level='2'>Her standser dine stolte bølger!? </l><l level='1'><q>12</q> Har du nogen sinde kaldt daggryet frem </l><l level='2'>eller bedt solen udbrede sine arme </l><l level='1'><q>13</q> for at tage nattens tæppe af jordens seng </l><l level='2'>og ryste mørkets misgerninger ud af det? </l><l level='1'><q>14</q> Med lyset kommer jordens konturer frem, </l><l level='2'>den fyldes med strålende farver. </l><l level='1'><q>15</q> Lyset standser voldsmændenes hærgen, </l><l level='2'>for de arbejder under dække af mørket. </l><l level='1'><q>16</q> Har du undersøgt havets kilder </l><l level='2'>eller gået på oceanets bund? </l><l level='1'><q>17</q> Fandt du ud af, hvor dødsrigets porte var? </l><l level='2'>Så du indgangen til afgrundens verden? </l><l level='1'><q>18</q> Har du fattet, hvor stor jorden er? </l><l level='2'>Sig mig, om du allerede ved alt det her. </l><l level='1'><q>19</q> Ved du, hvor lyset kommer fra? </l><l level='2'>Ved du, hvor mørket går hen? </l><l level='1'><q>20</q> Kan du vise dem vej til deres hjem? </l><l level='2'>Kender du stierne, der fører til deres hus? </l><l level='1'><q>21</q> Du ved alt på grund af din store erfaring, </l><l level='2'>for du var jo født, da lyset blev skabt. </l><l level='1'><q>22</q> Har du set, hvor jeg opbevarer sneen, </l><l level='2'>de rum, hvor jeg skjuler haglvejret, </l><l level='1'><q>23</q> som jeg gemmer til uvejrets dage, </l><l level='2'>når krige og kampe bryder ud? </l><l level='1'><q>24</q> Ved du, hvor lynene vil ramme, </l><l level='2'>eller hvornår østenvinden begynder at blæse? </l><l level='1'><q>25</q> Hvem bestemmer, hvor regnen skal falde, </l><l level='2'>og hvem baner vej for tordenvejret? </l><l level='1'><q>26</q> Hvem sender regn på øde steder, </l><l level='2'>hvor der ingen mennesker bor? </l><l level='1'><q>27</q> Hvem mætter vildmarken med vand, </l><l level='2'>så græsset kan spire og gro? </l><l level='1'><q>28</q> Har regnen mon en far? </l><l level='2'>Hvem har avlet duggens dråber? </l><l level='1'><q>29</q> Fra hvis moderskød kommer isen? </l><l level='2'>Hvem føder rimfrosten fra himlen? </l><l level='1'><q>30</q> Vandet bliver hårdt som sten, </l><l level='2'>havets overflade hærdes til is. </l><l level='1'><q>31</q> Kan du binde Syvstjernen sammen </l><l level='2'>eller løse Orions bælte? </l><l level='1'><q>32</q> Har du styr på Dyrekredsen? </l><l level='2'>Har du kontrol over Store Bjørn og Lille Bjørn? </l><l level='1'><q>33</q> Kender du universets love? </l><l level='2'>Bestemmer du deres virkning på jorden? </l><l level='1'><q>34</q> Kan du ved at råbe til skyerne </l><l level='2'>få regnen til at gennembløde dig? </l><l level='1'><q>35</q> Kan du kommandere med lynene, </l><l level='2'>vil de adlyde din befaling? </l><l level='1'><q>36</q> Hvem gav mennesket visdom, </l><l level='2'>udstyrede hjernen med evne til at tænke? </l><l level='1'><q>37</q> Hvem kender skyernes antal? </l><l level='2'>Hvem vipper himlens vandkrukker, </l><l level='1'><q>38</q> så det tørre støv forvandles til mudder, </l><l level='2'>og leret klumper sig sammen? </l><l level='1'><q>39</q> Kan du jage en gazelle som en løvinde, </l><l level='2'>der sørger for mad til sine sultne unger, </l><l level='1'><q>40</q> mens de ligger i deres hule </l><l level='2'>eller gemmer sig i steppens krat? </l><l level='1'><q>41</q> Hvem sørger for føde til ravnen, </l><l level='2'>når dens sultne unger rejser sig </l><l level='2'>og råber til himlen efter mad? </l></lg>"}