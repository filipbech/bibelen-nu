{"text":"<p><q>1</q> Det er bedre at være ærlig og fattig </p><lg><l level='2'>end at være en uhæderlig tåbe. </l><l level='1'><q>2</q> Begejstring og uvidenhed er en farlig blanding, </l><l level='2'>den, der farer hurtigt frem, begår mange fejl. </l><l level='1'><q>3</q> En tåbe er selv årsag til sine problemer, </l><l level='2'>selvom han giver Gud skylden. </l><l level='1'><q>4</q> Rigdom tiltrækker mange venner, </l><l level='2'>det gør fattigdom ikke. </l><l level='1'><q>5</q> Et falsk vidne får sin straf, </l><l level='2'>en løgner undslipper ikke. </l><l level='1'><q>6</q> Man bukker dybt for en gavmild rigmand, </l><l level='2'>den, der giver gaver, har mange venner. </l><l level='1'><q>7</q> Når den fattiges slægtninge undgår ham, </l><l level='2'>hvor meget mere da ikke hans bekendte. </l><l level='3'>Når han sender bud efter hjælp, får han intet ud af det. </l><l level='1'><q>8</q> Man gavner sig selv ved at søge efter visdom, </l><l level='2'>den der sætter pris på viden, får fremgang. </l><l level='1'><q>9</q> Et falsk vidne får sin straf, </l><l level='2'>en løgner går til grunde. </l><l level='1'><q>10</q> Det er upassende for en tåbe at leve i luksus </l><l level='2'>og for en slave at bestemme over en adelsmand. </l><l level='1'><q>11</q> Der skal meget til, før de vise bliver vrede, </l><l level='2'>at bære over med en fornærmelse vinder dem respekt. </l><l level='1'><q>12</q> En konges vrede er frygtelig som løvens brøl, </l><l level='2'>hans anerkendelse forfriskende som morgenduggen. </l><l level='1'><q>13</q> En tåbelig søn er sin fars ulykke, </l><l level='2'>en kones anklager som evindelige dryp fra et hul i taget. </l><l level='1'><q>14</q> Man kan arve sig til hus og rigdom, </l><l level='2'>men en forstående kone er en gave fra Herren. </l><l level='1'><q>15</q> Den sløve og slappe sover tiden væk, </l><l level='2'>den dovne kan ikke holde sulten fra døren. </l><l level='1'><q>16</q> Den, der adlyder Guds bud, gavner sig selv, </l><l level='2'>at lade hånt om sin handlemåde ender med død. </l><l level='1'><q>17</q> At hjælpe den hjælpeløse er som at give Gud et lån, </l><l level='2'>han betaler det rigeligt tilbage. </l><l level='1'><q>18</q> Disciplinér dine børn, for så er der håb for fremtiden, </l><l level='2'>men pas på ikke at gøre dem fortræd. </l><l level='1'><q>19</q> En ilter person må tage følgen af sine handlinger, </l><l level='2'>skåner man ham, bliver han bare værre. </l><l level='1'><q>20</q> Tag imod råd og vejledning, </l><l level='2'>gør du det, opnår du visdom til sidst. </l><l level='1'><q>21</q> Mennesker lægger et utal af planer, </l><l level='2'>men det er Herrens planer, der lykkes. </l><l level='1'><q>22</q> Det er en fordel at være ærlig og trofast, </l><l level='2'>hellere være en fattig mand end en bedrager. </l><l level='1'><q>23</q> Ærefrygt for Herren fører til et godt liv, </l><l level='2'>man er mæt og tilfreds og skærmes fra ondt. </l><l level='1'><q>24</q> Den dovne stikker fingrene i frugtfadet, </l><l level='2'>men gider ikke føre hånden til munden. </l><l level='1'><q>25</q> En tåbe kan lære af at se en slyngel få bank, </l><l level='2'>men for den kloge er en irettesættelse nok. </l><l level='1'><q>26</q> Den, der jager sin far og mor på porten, </l><l level='2'>er en skændsel og vanære for sin slægt. </l><l level='1'><q>27</q> Min søn, holder du op med at lytte til vejledning, </l><l level='2'>glemmer du snart, hvad du allerede har lært. </l><l level='1'><q>28</q> Et falsk vidne blæser på retfærdighed, </l><l level='2'>onde mennesker trives med ondskab. </l><l level='1'><q>29</q> Spottere lærer kun, når de bliver afstraffet, </l><l level='2'>tåber lærer kun, når de får bank. </l></lg>"}