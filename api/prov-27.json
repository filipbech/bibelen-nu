{"text":"<p><q>1</q> Pral ikke med dine fremtidsplaner, </p><lg><l level='2'>du ved jo ikke, hvad morgendagen bringer. </l><l level='1'><q>2</q> Ros ikke dig selv, </l><l level='2'>men overlad det til andre. </l><l level='1'><q>3</q> Sten og sand er tungt at bære, </l><l level='2'>men at udholde en tåbes provokationer er værre. </l><l level='1'><q>4</q> Det er hårdt at møde vrede, </l><l level='2'>men bitter jalousi er dog værre. </l><l level='1'><q>5</q> Kærlighed, der irettesætter, </l><l level='2'>er bedre end passiv kærlighed. </l><l level='1'><q>6</q> Det er bedre at få kritik fra en ven </l><l level='2'>end skulderklap fra en fjende. </l><l level='1'><q>7</q> Den, der er stopmæt, har ikke lyst til dessert, </l><l level='2'>men den sultne kan spise tørt brød. </l><l level='1'><q>8</q> Som en fugl, der er kommet bort fra sin rede, </l><l level='2'>er den, der har måttet forlade sit hjem. </l><l level='1'><q>9</q> Sande venner giver styrke til sjælen </l><l level='2'>som aromatiske olier giver lindring til kroppen. </l><l level='1'><q>10</q> Vedligehold dine venskaber, </l><l level='2'>både dine egne og dine forældres. </l><l level='1'>Når ulykken da rammer, </l><l level='2'>behøver du ikke søge hjælp hos en slægtning. </l><l level='1'>Det er bedre at have en god ven tæt på </l><l level='2'>end en slægtning langt borte. </l><l level='1'><q>11</q> Når du vokser i visdom, min unge lærling, gør du mig glad, </l><l level='2'>for så har min undervisning dog båret frugt. </l><l level='1'><q>12</q> Den fornuftige ser faren på forhånd og undgår den, </l><l level='2'>en tåbe vader videre og må tage konsekvensen. </l><l level='1'><q>13</q> Den, der stiller kaution og tager imod pant fra fremmede, </l><l level='2'>risikerer at miste alt, hvad han ejer.</l><l level='1'><q>14</q> Hvis man for tidligt råber godmorgen til sin nabo, </l><l level='2'>bliver han irriteret i stedet for glad. </l><l level='1'><q>15</q> En kone, der altid skælder ud, </l><l level='2'>er som vedvarende dryp fra et hul i taget. </l><l level='1'><q>16</q> At få hende til at holde op </l><l level='2'>er som at prøve at fange vinden </l><l level='3'>eller holde fast på et stykke sæbe. </l><l level='1'><q>17</q> Som jern skærper jern, </l><l level='2'>sådan skærper gode venner hinanden. </l><l level='1'><q>18</q> Den, der passer et figentræ godt, </l><l level='2'>får del i frugten, </l><l level='1'>og den tjener, der passer sit arbejde godt, </l><l level='2'>får ære og ros fra sin herre. </l><l level='1'><q>19</q> Dit ansigt kan du se i et spejl, </l><l level='2'>din karakter kan du se i dit hjerte. </l><l level='1'><q>20</q> Død og ødelæggelse får aldrig ende, </l><l level='2'>et begærligt menneske får aldrig nok. </l><l level='1'><q>21</q> Smeltning afslører guldets ægthed, </l><l level='2'>et menneskes omdømme viser dets karakter. </l><l level='1'><q>22</q> Om du så hakkede en tåbe til plukfisk, </l><l level='2'>ville hans dumhed stadig hænge ved ham. </l><l level='1'><q>23</q> Pas godt på dine får og geder, </l><l level='2'>sørg godt for hele din besætning. </l><l level='1'><q>24</q> Ejendele og position kan man hurtigt miste, </l><l level='2'>selv kongen ved ikke, om hans søn arver tronen. </l><l level='1'><q>25</q> Men når høet er høstet og nyt græs spirer frem, </l><l level='2'>og når græsset på skråningerne er bragt i hus, </l><l level='1'><q>26</q> da får du masser af uld til nyt tøj, </l><l level='2'>og du kan opkøbe jord ved at sælge dine geder. </l><l level='1'><q>27</q> Tilmed har du rigeligt med gedemælk, </l><l level='2'>nok til dig selv, din familie og dine tjenestefolk. </l></lg>"}