{"text":"<h3>Bøn om vejledning og beskyttelse</h3><p>Til dig, Herre, råber min sjæl. </p><lg><l level='2'><q>2</q> Min Gud, jeg stoler på dig, </l><l level='1'>lad mig ikke i stikken! </l><l level='2'>Lad ikke fjenderne sejre over mig! </l><l level='1'><q>3</q> For de, der stoler på Herren, </l><l level='2'>bliver ikke til skamme. </l><l level='1'>Men de, der gør oprør mod ham, </l><l level='2'>går deres undergang i møde. </l><l level='1'><q>4</q> Ja, Herre, lær mig at forstå dine veje, </l><l level='2'>vis mig den sti, jeg skal følge. </l><l level='1'><q>5</q> Lær mig at leve i din sandhed, </l><l level='2'>for du er min Gud og min frelser. </l><l level='3'>Det er dig, jeg sætter min lid til. </l><l level='1'><q>6</q> Du har altid været en kærlig Gud, </l><l level='2'>din barmhjertighed varer til evig tid. </l><l level='1'><q>7</q> Tilgiv mig min ungdoms oprør, </l><l level='2'>vis mig din trofasthed og nåde. </l><l level='1'><q>8</q> Herren er god og barmhjertig, </l><l level='2'>han hjælper de vildfarne tilbage på vejen. </l><l level='1'><q>9</q> Han viser de ydmyge, hvad der er rigtigt, </l><l level='2'>lærer dem den rette vej. </l><l level='1'><q>10</q> Når vi ønsker at gøre hans vilje, </l><l level='2'>leder han os med sin kærlige hånd. </l><l level='1'><q>11</q> Herre, tilgiv mine mange synder, </l><l level='2'>for du er kendt som en nådig Gud. </l><l level='1'><q>12</q> Dem, der har ærefrygt for Herren, </l><l level='2'>hjælper han at vælge den rigtige vej. </l><l level='1'><q>13</q> De oplever hans velsignelse, </l><l level='2'>og deres børn får lov at bo i landet. </l><l level='1'><q>14</q> Herren vejleder alle, der vil følge ham, </l><l level='2'>han indvier dem i sine hemmelige planer. </l><l level='1'><q>15</q> Jeg vil altid søge hjælp hos Herren, </l><l level='2'>for han redder mig fra mine fjenders fælder. </l><l level='1'><q>16</q> Vær mig nådig, Herre, </l><l level='2'>for jeg er helt alene og hjælpeløs. </l><l level='1'><q>17</q> Skab en vej ud af min ulykke, </l><l level='2'>befri mig fra alle mine lidelser. </l><l level='1'><q>18</q> Tænk på min sorg og smerte, </l><l level='2'>tilgiv mig alle mine synder. </l><l level='1'><q>19</q> Mine fjender er mange, </l><l level='2'>og de hader mig inderligt. </l><l level='1'><q>20</q> Beskyt mig og red mig. </l><l level='2'>Lad mig ikke bukke under, </l><l level='3'>for jeg stoler på din hjælp. </l><l level='1'><q>21</q> Må min ærlighed blive min redning, </l><l level='2'>for jeg har sat min lid til dig. </l><l level='1'><q>22</q> Herre, frels hele Israel fra ulykke. </l></lg>"}