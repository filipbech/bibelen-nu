{"text":"<h3>Om at blive forrådt af sine venner</h3><p><q>2</q> Hør min bøn, Gud, </p><lg><l level='2'>lyt til mit råb om hjælp. </l><l level='1'><q>3</q> Hør mig og svar mig. </l><l level='2'>Jeg er ude af mig selv </l><l level='3'>og ryster af skræk. </l><l level='1'><q>4</q> Mine fjender gør mig bange </l><l level='2'>med deres voldsomme trusler. </l><l level='1'>De er rasende på mig </l><l level='2'>og klar til angreb. </l><l level='1'><q>5</q> Mit hjerte banker helt vildt, </l><l level='2'>dødsangsten overmander mig. </l><l level='1'><q>6</q> Jeg er grebet af skræk og rædsel, </l><l level='2'>jeg er lammet af frygt. </l><l level='1'><q>7</q> Jeg ville ønske jeg havde vinger som en fugl, </l><l level='2'>så jeg kunne flygte og finde fred. </l><l level='1'><q>8</q> Jeg ville flyve langt bort, </l><l level='2'>slå mig ned i ødemarken og blive der. <u>Sela</u>. </l><l level='1'><q>9</q> Jeg ville skyndsomst søge ly </l><l level='2'>for det voldsomme uvejr. </l><l level='1'><q>10</q> Skab forvirring hos dem, Herre, </l><l level='2'>og forstyr deres planer, </l><l level='3'>Der er oprør og ufred i byen. </l><l level='1'><q>11</q> Der går vagter på bymuren dag og nat, </l><l level='2'>men den virkelige fare kommer indefra. </l><l level='1'><q>12</q> Der er vold og mord overalt, </l><l level='2'>trusler og bedrageri breder sig uhæmmet. </l><l level='1'><q>13</q> Hvis det var en fremmed, der rasede imod mig, </l><l level='2'>kunne jeg bedre holde det ud. </l><l level='1'>Hvis jeg blev hånet af mine fjender, </l><l level='2'>kunne jeg løbe væk fra dem. </l><l level='1'><q>14</q> Men det var dig, som jeg troede var min ven, </l><l level='2'>du var min følgesvend og min fortrolige. </l><l level='1'><q>15</q> Vi delte hinandens hemmeligheder, </l><l level='2'>vi fulgtes ad i festoptoget til Guds hus. </l><l level='1'><q>16</q> Gid du ville sende dem i døden, Gud, </l><l level='2'>for ondskaben har fyldt deres sind. </l><l level='1'><q>17</q> Jeg vil råbe til min Gud, </l><l level='2'>og Herren vil redde mig. </l><l level='1'><q>18</q> Morgen, middag og aften vil jeg klage min nød, </l><l level='2'>og han vil høre min bøn. </l><l level='1'><q>19</q> Han vil redde mig fra mine angribere, </l><l level='2'>selv om der er mange, der kæmper imod mig. </l><l level='1'><q>20</q> Gud, som hersker fra fortids dage, </l><l level='2'>vil høre mig og ydmyge dem. <u>Sela</u>. </l><l level='1'>De nægter jo at forandre sig, </l><l level='2'>de frygter ikke Gud. </l><l level='1'><q>21</q> Min ven forrådte mig, </l><l level='2'>han brød sit løfte. </l><l level='1'><q>22</q> Hans tale var glat som olie, </l><l level='2'>men han havde bagtanker om oprør. </l><l level='1'>Hans ord var bløde som smør, </l><l level='2'>men de blev snart til skarpe dolke. </l><l level='1'><q>23</q> Kast din byrde på Herren, </l><l level='2'>så vil han bære den for dig. </l><l level='1'>Han lader ikke de gudfrygtige bukke under. </l><l level='2'>Aldrig i evighed. </l><l level='1'><q>24</q> Gud, send de onde bedragere i afgrunden, </l><l level='2'>mordere og løgnere skal dø i deres ungdom. </l><l level='1'>Men jeg sætter min lid til dig. </l></lg>"}