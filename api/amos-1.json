{"text":"<p><q>1</q> Denne bog indeholder de budskaber, som Herren åbenbarede for fårehyrden Amos fra landsbyen Tekoa to år før jordskælvet. Det var mens Uzzija var konge i Juda, og Jeroboam, søn af Joash, var konge i Israel.<q>2</q> Amos begyndte: </p><lg><l level='1'>Når Herren råber fra Jerusalem, </l><l level='2'>når han brøler som en løve fra Zion, </l><l level='1'>da visner græsset på marken, </l><l level='2'>og Karmels regnskove tørrer ud. </l></lg><h3>Guds dom over Israels nabofolk</h3><p><q>3</q> Herren siger: </p><lg><l level='1'>Damaskus har gjort oprør gang på gang, </l><l level='2'>jeg vil ikke holde min straf tilbage. </l><l level='1'>De knuste mit folk i Gilead </l><l level='2'>som under en tærskeslæde med jernpigge. </l><l level='1'><q>4</q> Jeg sætter ild til kong Hazaels palads, </l><l level='2'>ødelægger Ben-Hadads fæstningsværker. </l><l level='1'><q>5</q> Jeg smadrer Damaskus byporte, </l><l level='2'>fjerner dem, der bor på ondskabens slette.</l><l level='1'>Syriens konge nyder livet på tronen,</l><l level='2'>men hele hans folk bliver sendt tilbage til Kir. </l><l level='1'>Gud har talt! </l></lg><p><q>6</q> Herren siger: </p><lg><l level='1'>Gaza har gjort oprør gang på gang, </l><l level='2'>jeg vil ikke holde min straf tilbage. </l><l level='1'>De sendte en hel befolkning i eksil, </l><l level='2'>solgte dem som slaver til Edom. </l><l level='1'><q>7</q> Jeg sætter ild til Gazas mure, </l><l level='2'>ødelægger byens fæstningsværker. </l><l level='1'><q>8</q> Jeg dræber kongen af Ashdod, </l><l level='2'>og tilintetgør regenten i Ashkalon. </l><l level='1'>Jeg udrydder Ekrons befolkning, </l><l level='2'>ja, hver eneste filister skal dræbes. </l><l level='1'>Gud Herren har talt! </l></lg><p><q>9</q> Herren siger: </p><lg><l level='1'>Tyrus har gjort oprør gang på gang, </l><l level='2'>jeg vil ikke holde min straf tilbage. </l><l level='1'>De solgte en hel befolkning til Edom, </l><l level='2'>selv om de havde sluttet fredspagt med dem. </l><l level='1'><q>10</q> Jeg sætter ild til Tyrus mure, </l><l level='2'>nedbrænder byens fæstningsværker. </l></lg><p><q>11</q> Herren siger: </p><lg><l level='1'>Edom har gjort oprør gang på gang, </l><l level='2'>jeg vil ikke holde min straf tilbage. </l><l level='1'>De angreb deres broderfolk </l><l level='2'>og lod hånt om al barmhjertighed. </l><l level='1'>De rev og flåede uden ophør, </l><l level='2'>der var ingen ende på deres vrede. </l><l level='1'><q>12</q> Jeg sætter ild til Teman, </l><l level='2'>nedbrænder Botzras fæstningsværker. </l></lg><p><q>13</q> Herren siger: </p><lg><l level='1'>Ammon har gjort oprør gang på gang, </l><l level='2'>jeg vil ikke holde min straf tilbage. </l><l level='1'>Under et erobringstogt i Gilead </l><l level='2'>skar de maven op på gravide kvinder. </l><l level='1'><q>14</q> Derfor sætter jeg ild til Rabbas bymure, </l><l level='2'>nedbrænder deres fæstningsværker. </l><l level='1'>Slagmarken vil fyldes med råb og skrig, </l><l level='2'>kampen vil rase som en ødelæggende orkan. </l><l level='1'><q>15</q> Ammons konge bliver sendt i eksil, </l><l level='2'>og landets ledere bliver alle ført bort. </l><l level='1'>Gud har talt! </l></lg>"}