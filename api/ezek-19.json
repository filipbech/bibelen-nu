{"text":"<h3>En sørgesang om Israels konger</h3><p><q>1</q> Herren sagde til mig, at jeg skulle synge følgende sørgesang over Israels konger: </p><lg><l level='1'><q>2</q> Jeres mor var en storslået løvinde. </l><l level='2'>Hendes unger voksede op iblandt løver. </l><l level='1'><q>3</q> En af dem blev en vældig stærk ungløve. </l><l level='2'>som lærte at jage og æde mennesker. </l><l level='1'><q>4</q> Da samlede folkeslagene deres jægere </l><l level='2'>og gravede en fælde for den. </l><l level='3'>Den blev fanget og ført til Egypten.</l><l level='1'><q>5</q> Moderen ventede på at få sin unge tilbage, </l><l level='2'>men til sidst opgav hun håbet. </l><l level='3'>Så trænede hun en anden unge. </l><l level='1'><q>6</q> Han blev løveflokkens leder, </l><l level='2'>lærte at jage og æde mennesker. </l><l level='1'><q>7</q> Han angreb og ødelagde nabolandenes byer, </l><l level='2'>folkene rystede af skræk ved hans brøl. </l><l level='1'><q>8</q> Men de samlede deres hære </l><l level='2'>og omringede ham fra alle sider. </l><l level='1'>De satte fælde for ham, </l><l level='2'>og han blev fanget i nettet, </l><l level='3'><q>9</q> sat i bur og ført bort til Babylon.</l><l level='1'>Der blev han bevogtet, </l><l level='2'>aldrig mere hørtes hans brøl </l><l level='3'>i Israels bjergland. </l><l level='1'><q>10</q> Jeres mor var en frodig vinstok, </l><l level='2'>plantet, hvor der var rigeligt med vand. </l><l level='1'><q>11</q> Dens grene voksede sig store og stærke, </l><l level='2'>og nogle af dem blev til sceptre. </l><l level='1'>Den knejsede højt og nåede til skyerne. </l><l level='2'>Dens storhed kunne ses på lang afstand. </l><l level='1'><q>12</q> Men den blev rykket op med rode </l><l level='2'>og smidt på jorden i vrede. </l><l level='1'>Østenvinden udtørrede dens frugter, </l><l level='2'>grenene visnede og blev fortæret af ild. </l><l level='1'><q>13</q> Vinstokken endte i ørkenen, </l><l level='2'>hvor jorden er tør og tørstig. </l><l level='1'><q>14</q> Ilden kom fra dens egen stamme </l><l level='2'>og fortærede både grene og frugt. </l><l level='1'>Der er ingen stolte grene tilbage, </l><l level='2'>der kunne blive til et scepter. </l></lg><p>Dette er og bliver en sørgesang. </p>"}