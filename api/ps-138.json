{"text":"<h3>Herrens trofasthed og hjælp</h3><p>Jeg takker dig, Herre, af hele mit hjerte, </p><lg><l level='2'>lovsynger dig i alles påhør.</l><l level='1'><q>2</q> Jeg bøjer mig i tilbedelse mod din helligdom, </l><l level='2'>jeg priser dig, for du er trofast og sand. </l><l level='1'>Du er ophøjet over alt andet, </l><l level='2'>og dit ord står urokkeligt fast. </l><l level='1'><q>3</q> Du svarer mig, når jeg råber om hjælp, </l><l level='2'>giver mig livsmod og styrke igen. </l><l level='1'><q>4</q> Alle jordens konger skal takke dig, Herre, </l><l level='2'>når de hører de ord, du taler. </l><l level='1'><q>5</q> Ja, de skal synge om dine undere, </l><l level='2'>og give dig den ære, som tilkommer dig. </l><l level='1'><q>6</q> Selv om du er så umådelig stor, </l><l level='2'>tager du dig af de svage og ydmyge, </l><l level='3'>men de stolte skubber du fra dig. </l><l level='1'><q>7</q> Når jeg står i problemer til halsen, </l><l level='2'>er du med mig og redder mit liv. </l><l level='1'>Du holder fjendernes vrede i skak, </l><l level='2'>frelser mig ved din vældige kraft. </l><l level='1'><q>8</q> Du fører mig igennem til sejr. </l><l level='2'>Din trofaste kærlighed varer ved. </l><l level='1'>Opgiv mig ikke, </l><l level='2'>men fuldend dit værk. </l></lg>"}