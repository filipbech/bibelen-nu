{"text":"<h3>Guds folks triumf</h3><p><q>1</q> Halleluja! </p><lg><l level='1'>Syng en ny sang for Herren, </l><l level='2'>pris ham i de gudfrygtiges forsamling. </l><l level='1'><q>2</q> Israel, glæd dig over din Skaber, </l><l level='2'>Jerusalem, bryd ud i takkesang for din konge. </l><l level='1'><q>3</q> Pris ham ved at danse af glæde, </l><l level='2'>lovsyng ham med tamburiner og lyrer. </l><l level='1'><q>4</q> Herren fryder sig over sit folk, </l><l level='2'>han kommer de ydmyge til undsætning. </l><l level='1'><q>5</q> Lad de gudfrygtige fryde sig over sejren, </l><l level='2'>juble af glæde natten igennem. </l><l level='1'><q>6</q> Med lovsang til Gud i hjerte og mund, </l><l level='2'>og et tveægget sværd i hånden, </l><l level='1'><q>7</q> fuldbyrder de Guds dom over nationerne </l><l level='2'>og udfører straffen over de fremmede folkeslag. </l><l level='1'><q>8</q> De lægger fjendernes konger i lænker </l><l level='2'>og stormændene i fodjern. </l><l level='1'><q>9</q> De udfører den dom, der er afsagt, </l><l level='2'>men Guds eget folk vil blive æret. </l><l level='1'>Halleluja! </l></lg>"}