{"text":"<h3>Guds bud</h3><p><q>1</q> Velsignede er de, som gør Guds vilje,</p><lg><l level='2'>alle de, som adlyder Herrens love. </l><l level='1'><q>2</q> Velsignede er de, som holder fast ved hans bud, </l><l level='2'>og søger ham af hele deres hjerte. </l><l level='1'><q>3</q> Vi ved, at han ønsker, vi skal følge hans vej, </l><l level='2'>derfor vælger vi at gøre hans vilje. </l><l level='1'><q>4</q> Vi kender dine befalinger, Herre, </l><l level='2'>som du forventer vi følger til punkt og prikke. </l><l level='1'><q>5</q> Hvor ville jeg dog inderligt ønske, </l><l level='2'>at jeg kunne følge dine bud uden at vakle. </l><l level='1'><q>6</q> Ved at fokusere på alle dine befalinger, </l><l level='2'>undgår jeg at blive gjort til skamme. </l><l level='1'><q>7</q> Vore hjerter bryder ud i tak, </l><l level='2'>når vi forstår dine retfærdige love. </l><l level='1'><q>8</q> Vær tålmodig med mig, </l><l level='2'>for jeg ønsker at adlyde dine bud. </l></lg><h3>Lydighed</h3><lg><l level='1'><q>9</q> Jeg opfordrer de unge til at følge dit ord, </l><l level='2'>for det hjælper dem til at blive på din vej. </l><l level='1'><q>10</q> Jeg søger dig af hele mit hjerte, </l><l level='2'>lad mig ikke fare vild fra dine bud. </l><l level='1'><q>11</q> Jeg gemmer dit ord i mit hjerte </l><l level='2'>for ikke at synde imod dig. </l><l level='1'><q>12</q> Jeg lover og priser dig, Herre, </l><l level='2'>lær mig alle dine lovbud. </l><l level='1'><q>13</q> Jeg gentager igen og igen </l><l level='2'>alle de bud, du har givet mig. </l><l level='1'><q>14</q> Jeg glæder mig over dine befalinger, </l><l level='2'>som var de alverdens rigdomme. </l><l level='1'><q>15</q> Jeg grunder over dine formaninger </l><l level='2'>og holder fast ved dine forskrifter. </l><l level='1'><q>16</q> Jeg glæder mig over din vejledning </l><l level='2'>og vil aldrig glemme dit ord. </l></lg><h3>At følge Guds lov giver glæde og styrke</h3><lg><l level='1'><q>17</q> Lad mig få øjnene op for din godhed, </l><l level='2'>så jeg kan tjene dig hele mit liv. </l><l level='1'><q>18</q> Luk mine øjne op, så jeg kan se </l><l level='2'>de vidunderlige ting i din lov. </l><l level='1'><q>19</q> Livet her på jorden er kort, </l><l level='2'>og jeg har brug for dine love til at lede mig. </l><l level='1'><q>20</q> Længslen efter at kende dig ligger i mit hjerte, </l><l level='2'>mind mig om dine love hver eneste dag. </l><l level='1'><q>21</q> Lovløse mennesker, der gør oprør mod dig, </l><l level='2'>vil blive dømt for deres egenrådige stolthed. </l><l level='1'><q>22</q> Lad dem ikke hovere over mig, </l><l level='2'>fordi jeg adlyder dine bud. </l><l level='1'><q>23</q> Lederne i samfundet bagtaler mig, </l><l level='2'>men jeg vil tjene dig og handle på dit ord. </l><l level='1'><q>24</q> Lovene, du har givet mig, gør mig glad, </l><l level='2'>og jeg ønsker at følge din vejledning. </l></lg><h3>Guds lov giver styrke i modgang</h3><lg><l level='1'><q>25</q> Jeg er nedslået og fortvivlet. </l><l level='2'>Giv mig nyt mod ved dit ord. </l><l level='1'><q>26</q> Jeg fortalte dig det hele, og du hjalp mig. </l><l level='2'>Lær du mig nu dine principper. </l><l level='1'><q>27</q> Jeg vil gerne forstå hensigten med dine bud, </l><l level='2'>og jeg beundrer dine gode love. </l><l level='1'><q>28</q> Jeg føler mig så udkørt og trist. </l><l level='2'>Styrk mig ved dit ord. </l><l level='1'><q>29</q> Jeg vil altid være ærlig overfor dig, </l><l level='2'>lad din lov forvandle min karakter. </l><l level='1'><q>30</q> Jeg har valgt at være trofast, </l><l level='2'>sat mig for at følge dine lovbud. </l><l level='1'><q>31</q> Jeg klynger mig til dit ord, </l><l level='2'>for jeg ved, du ikke skuffer mig, Herre. </l><l level='1'><q>32</q> Jeg vil ivrigt adlyde alle dine bud, </l><l level='2'>for du har givet mig viljen til at gøre det. </l></lg><h3>Længslen efter at leve i lydighed mod Guds lov</h3><lg><l level='1'><q>33</q> Lær mig at følge dine love, Herre, </l><l level='2'>så jeg altid er lydig imod dem. </l><l level='1'><q>34</q> Lad mig vokse i forståelsen af din lov, </l><l level='2'>så jeg kan holde den af hele mit hjerte. </l><l level='1'><q>35</q> Led mig fremad på lydighedens vej, </l><l level='2'>for at følge dine bud er min lyst. </l><l level='1'><q>36</q> Lad mit hjertes ønske være at følge dit ord </l><l level='2'>i stedet for at stræbe efter penge og profit. </l><l level='1'><q>37</q> Livet uden dig er ikke andet end tomhed, </l><l level='2'>men at følge dit ord giver mig indhold i livet. </l><l level='1'><q>38</q> Lad mig hvile i troen på dine løfter, </l><l level='2'>som gælder alle, der adlyder dig. </l><l level='1'><q>39</q> Lad dem, der håner mig, blive til skamme, </l><l level='2'>for jeg ved, at dine bud er gode. </l><l level='1'><q>40</q> Længslen efter dine love ligger i mit hjerte, </l><l level='2'>hjælp mig til altid at efterleve dem.</l></lg><h3>Tillid til Guds hjælp og indgriben</h3><lg><l level='1'><q>41</q> Du har lovet at redde mig, Herre. </l><l level='2'>Vis mig nu din trofasthed og grib ind. </l><l level='1'><q>42</q> Det er dit ord, jeg har sat min lid til. </l><l level='2'>Giv mig et svar til dem, der spotter mig. </l><l level='1'><q>43</q> Det, at du redder mig og griber ind, </l><l level='2'>vil bevise, at det, jeg har sagt om dig, er sandt. </l><l level='1'><q>44</q> Da vil jeg altid holde din lov, </l><l level='2'>både nu og til evig tid. </l><l level='1'><q>45</q> Det giver mig en vældig frimodighed, </l><l level='2'>at jeg bygger mit liv på dine love. </l><l level='1'><q>46</q> Derfor skammer jeg mig ikke over dit ord, </l><l level='2'>men forkynder det frimodigt selv for konger. </l><l level='1'><q>47</q> Det er en stor glæde at kende dine bud. </l><l level='2'>Åh, hvor jeg elsker dem. </l><l level='1'><q>48</q> Dagligt rækker jeg hænderne ud efter dem. </l><l level='2'>Det fryder mig at kunne meditere over dem. </l></lg><h3>Guds trøst under vanskelige forhold</h3><lg><l level='1'><q>49</q> Herre, jeg tjener dig i tillid til dine løfter, </l><l level='2'>for det er dem, der giver mig håb. </l><l level='1'><q>50</q> Hver gang jeg kommer ud for modstand, </l><l level='2'>giver dit ord mig nyt mod på livet. </l><l level='1'><q>51</q> Hån og spot hagler ned over mig, </l><l level='2'>men jeg holder fast ved dit ord. </l><l level='1'><q>52</q> Herre, jeg holder mig dine bud for øje, </l><l level='2'>de har stået deres prøve, og de giver mig trøst. </l><l level='1'><q>53</q> Harmen vælder op i mig, </l><l level='2'>når de gudløse gør nar af dine bud. </l><l level='1'><q>54</q> Hvor jeg end opholder mig, </l><l level='2'>hylder jeg dine befalinger med glæde. </l><l level='1'><q>55</q> Herre, selv om natten tænker jeg på dig, </l><l level='2'>også da vil jeg adlyde dine bud. </l><l level='1'><q>56</q> Hver dag vil jeg følge dine bud, </l><l level='2'>for det giver mig glæde i livet. </l></lg><h3>At handle på Guds bud</h3><lg><l level='1'><q>57</q> Jeg bygger mit liv på dig, Herre, </l><l level='2'>og jeg har besluttet at følge dine bud. </l><l level='1'><q>58</q> Jeg beder dig af hele mit hjerte: </l><l level='2'>vær nådig imod mig, som du har lovet. </l><l level='1'><q>59</q> Jeg har gjort status over mit liv </l><l level='2'>og har valgt at rette mig efter dit ord. </l><l level='1'><q>60</q> Jeg vil ikke vente eller tøve, </l><l level='2'>men straks gøre det, du siger, jeg skal. </l><l level='1'><q>61</q> Jeg vil aldrig glemme din lov, </l><l level='2'>selv om de gudløse prøver at få mig i fælden. </l><l level='1'><q>62</q> Jeg kan stå op midt om natten </l><l level='2'>for at takke dig for dine gode love. </l><l level='1'><q>63</q> Jeg er ven med alle, der tjener dig </l><l level='2'>og overholder dine forordninger. </l><l level='1'><q>64</q> Jorden er fuld af din trofasthed, Herre, </l><l level='2'>lær mig at forstå dine bud til bunds. </l></lg><h3>Guds bud og samvittigheden</h3><lg><l level='1'><q>65</q> Du har holdt dit løfte, Herre. </l><l level='2'>Du har velsignet mig som din tjener. </l><l level='1'><q>66</q> Dine befalinger og bud er gode, </l><l level='2'>lær mig at forstå dem og bruge dem ret. </l><l level='1'><q>67</q> Der var engang, hvor jeg gik mine egne veje, </l><l level='2'>men du ydmygede mig, og nu følger jeg dit ord. </l><l level='1'><q>68</q> Du er god og gør altid det gode. </l><l level='2'>Hjælp mig at adlyde dine befalinger. </l><l level='1'><q>69</q> Det kan godt være, de gudløse bagtaler mig, </l><l level='2'>men jeg vil helhjertet holde din lov. </l><l level='1'><q>70</q> De er både tykhovedede og stivnakkede, </l><l level='2'>men at adlyde dit ord giver mig glæde. </l><l level='1'><q>71</q> Det var godt, at du ydmygede mig, </l><l level='2'>så jeg kunne lære at overholde dine bud. </l><l level='1'><q>72</q> Dit ord er mere værd for mig </l><l level='2'>end guld og sølv i dynger. </l></lg><h3>En ren samvittighed</h3><lg><l level='1'><q>73</q> Dine hænder formede min krop. </l><l level='2'>Giv mig nu forstand til at fatte dine bud. </l><l level='1'><q>74</q> De gudfrygtige hilser mig med glæde, </l><l level='2'>for jeg har sat min lid til dit ord. </l><l level='1'><q>75</q> Dine domme er retfærdige, det ved jeg, </l><l level='2'>du ydmygede mig for mit eget bedste. </l><l level='1'><q>76</q> Din nåde og barmhjertighed rejste mig op igen, </l><l level='2'>akkurat som du havde lovet din tjener. </l><l level='1'><q>77</q> Din nåde gav mig nyt livsmod, </l><l level='2'>for jeg elsker trods alt dine bud. </l><l level='1'><q>78</q> De hovmodige spottere bliver gjort til skamme, </l><l level='2'>for de bagtaler mig uden grund. </l><l level='3'>Men jeg vil grunde over dine befalinger. </l><l level='1'><q>79</q> De der kender dine bud og adlyder dig, </l><l level='2'>dem vil jeg gerne have fællesskab med. </l><l level='1'><q>80</q> Din lov vil jeg følge af hele mit hjerte, </l><l level='2'>så behøver jeg aldrig at skamme mig. </l></lg><h3>Bøn om hjælp og genoprettelse</h3><lg><l level='1'><q>81</q> Herre, jeg længes efter, at du redder mig. </l><l level='2'>Jeg har sat min lid til dine løfter. </l><l level='1'><q>82</q> Hvornår griber du ind og hjælper mig? </l><l level='2'>Jeg er snart træt af at vente. </l><l level='1'><q>83</q> Herre, jeg er som en indtørret, tilrøget lædersæk, </l><l level='2'>men dine bud glemmer jeg aldrig. </l><l level='1'><q>84</q> Hvor mange dage skal der gå? </l><l level='2'>Hvornår vil du straffe mine forfølgere? </l><l level='1'><q>85</q> Hovmodige mennesker, som hader din lov, </l><l level='2'>har gravet en faldgrube for mig. </l><l level='1'><q>86</q> Hele din lov er troværdig og pålidelig, </l><l level='2'>åh, hjælp mig mod de gudløses angreb. </l><l level='1'><q>87</q> Herre, de har næsten gjort det af med mig, </l><l level='2'>men jeg vil ikke svigte dine bud. </l><l level='1'><q>88</q> Hold mig i live på grund af din trofasthed, </l><l level='2'>så jeg kan adlyde de befalinger, du har givet mig.</l></lg><h3>Herrens evige ord</h3><lg><l level='1'><q>89</q> Dit ord, Herre, står ved magt til evig tid, </l><l level='2'>det er fast forankret i Himlen. </l><l level='1'><q>90</q> Din trofasthed rækker fra slægt til slægt, </l><l level='2'>du har grundfæstet jorden, så den ikke kan rokkes. </l><l level='1'><q>91</q> Dine love står fast til denne dag, </l><l level='2'>for du er universets Herre. </l><l level='1'><q>92</q> Dit ord gav mig den trøst, jeg havde brug for, </l><l level='2'>ellers var jeg for længst gået til grunde. </l><l level='1'><q>93</q> Dine love vil jeg aldrig glemme, </l><l level='2'>for det er dem, der holder mig i live. </l><l level='1'><q>94</q> Dig tilhører jeg, for du er min Gud. </l><l level='2'>Hjælp mig, for jeg ønsker at følge dine bud. </l><l level='1'><q>95</q> De gudløse lurer på at slå mig ihjel, </l><l level='2'>men jeg har altid dine love i tanke. </l><l level='1'><q>96</q> De fleste ting har deres begrænsning, </l><l level='2'>men dine befalinger har uanede dybder. </l></lg><h3>Kærlighed til Guds ord</h3><lg><l level='1'><q>97</q> Jeg elsker dine bud, Herre. </l><l level='2'>Dagen igennem er de i mine tanker. </l><l level='1'><q>98</q> Jeg mediterer over dit ord hver dag, </l><l level='2'>det giver mig et fortrin frem for mine fjender. </l><l level='1'><q>99</q> Jeg har altid dine bud i mine tanker, </l><l level='2'>de gør mig visere end mine vejledere. </l><l level='1'><q>100</q> Ja, jeg er klogere end de gamle og erfarne, </l><l level='2'>for jeg adlyder dine befalinger. </l><l level='1'><q>101</q> Jeg holder mig væk fra enhver form for ondskab, </l><l level='2'>for jeg ønsker at adlyde dit ord. </l><l level='1'><q>102</q> Jeg går ikke vild, men følger dine bud, </l><l level='2'>for du er den, der underviser mig. </l><l level='1'><q>103</q> Jeg elsker at smage på dit ord, </l><l level='2'>det er sødere på tungen end honning. </l><l level='1'><q>104</q> Jo mere indsigt jeg får i dine bud, </l><l level='2'>des mere hader jeg løgnens vej. </l></lg><h3>Guds ords lys</h3><lg><l level='1'><q>105</q> Dit ord er en lygte for min fod, </l><l level='2'>et lys på vejen foran mig. </l><l level='1'><q>106</q> Dine love er gode og retfærdige, </l><l level='2'>jeg har lovet mig selv altid at overholde dem. </l><l level='1'><q>107</q> Der er mange, som er imod mig, Herre, </l><l level='2'>men du giver mig nyt mod, som du har lovet. </l><l level='1'><q>108</q> Du fortjener min lovsang og tak, Herre, </l><l level='2'>fortsæt med at lære mig din vilje. </l><l level='1'><q>109</q> Dine bud vil jeg aldrig glemme, </l><l level='2'>også selv om det bringer mig i livsfare. </l><l level='1'><q>110</q> De gudløse sætter fælder for mig, </l><l level='2'>men jeg viger ikke en tomme fra dit ord. </l><l level='1'><q>111</q> Dine love er mit evige eje, </l><l level='2'>de fylder mit hjerte med glæde. </l><l level='1'><q>112</q> Det er min faste beslutning at adlyde dit ord, </l><l level='2'>indtil jeg drager mit sidste suk. </l></lg><h3>Helhjertet lydighed</h3><lg><l level='1'><q>113</q> Dem, der følger dig halvhjertet, hader jeg, </l><l level='2'>men jeg elsker din lov af hele mit hjerte. </l><l level='1'><q>114</q> Du er min tilflugt og mit skjold, </l><l level='2'>dit ord er det, der giver mig håb. </l><l level='1'><q>115</q> Der er ingen, der kan hindre mig i at adlyde Gud, </l><l level='2'>de, der vil prøve, tager jeg afstand fra. </l><l level='1'><q>116</q> Du har lovet at give mig styrke til at leve efter dit ord. </l><l level='2'>Jeg er overbevist om, at du ikke skuffer mig. </l><l level='1'><q>117</q> Den hjælp og støtte, jeg får fra dig, </l><l level='2'>betyder, at jeg fortsat kan adlyde dine bud. </l><l level='1'><q>118</q> Du forkaster dem, der foragter dit ord, </l><l level='2'>de er falske og fulde af løgn. </l><l level='1'><q>119</q> Du lader alle de gudløse ende som aske. </l><l level='2'>Er det da mærkeligt, at jeg elsker dit ord? </l><l level='1'><q>120</q> Dine domme er retfærdige og kan ikke appelleres, </l><l level='2'>derfor bæver jeg for dig i ærefrygt. </l></lg><h3>Om at følge Guds bud under modstand</h3><lg><l level='1'><q>121</q> Jeg forsøger altid at gøre det rigtige. </l><l level='2'>Lad ikke mine fjender få bugt med mig. </l><l level='1'><q>122</q> Jag de stolte og overmodige mennesker væk, </l><l level='2'>så de ikke har mulighed for at skade mig. </l><l level='1'><q>123</q> Jeg er træt af at vente på, at du redder mig, </l><l level='2'>selv om jeg ved, at du altid holder dine løfter. </l><l level='1'><q>124</q> Jeg ved, at din kærlighed omslutter mig, </l><l level='2'>lær mig at kende din vilje. </l><l level='1'><q>125</q> Jeg er din tjener, giv mig forstand </l><l level='2'>til at fatte dine formaninger. </l><l level='1'><q>126</q> Jeg græmmes, når de gudløse overtræder dine bud. </l><l level='2'>Herre, hvornår griber du ind? </l><l level='1'><q>127</q> Jeg foretrækker din lov </l><l level='2'>frem for guld og grønne skove. </l><l level='1'><q>128</q> Jeg hader løgn og bedrag, </l><l level='2'>men elsker at adlyde dine bud. </l></lg><h3>Velsignelsen ved at adlyde Guds vilje</h3><lg><l level='1'><q>129</q> Din vejledning er vidunderlig, </l><l level='2'>jeg ønsker at rette mig efter den. </l><l level='1'><q>130</q> Dit ord bringer lys, når det bliver forstået, </l><l level='2'>selv begyndere kan fatte det. </l><l level='1'><q>131</q> Dit ord skaber en længsel i mig, </l><l level='2'>jeg kan aldrig få nok af det. </l><l level='1'><q>132</q> Din nåde og barmhjertighed gør mig godt, </l><l level='2'>du er god mod alle, som elsker dig. </l><l level='1'><q>133</q> Dit ord viser mig den vej, jeg skal gå, </l><l level='2'>så jeg ikke bliver overrumplet af det onde. </l><l level='1'><q>134</q> Der er mennesker, som vil føre mig på vildspor. </l><l level='2'>Hjælp mig til at holde fast ved dine bud. </l><l level='1'><q>135</q> Du velsigner mig med dit nærvær. </l><l level='2'>Hjælp mig at tjene dig bedre. </l><l level='1'><q>136</q> Der er mange, der ikke holder dine bud, </l><l level='2'>derfor strømmer tårerne ned over mine kinder. </l></lg><h3>Ordet står fast for evigt</h3><lg><l level='1'><q>137</q> Du er en god Gud, Herre, </l><l level='2'>alle dine love er retfærdige. </l><l level='1'><q>138</q> Dine principper er fuldkomne </l><l level='2'>og din trofasthed er stor. </l><l level='1'><q>139</q> Der er mange, som ignorerer din vejledning, </l><l level='2'>og det skærer mig i hjertet at se det. </l><l level='1'><q>140</q> Dit ord er ædelt som renset sølv, </l><l level='2'>derfor elsker jeg det så højt. </l><l level='1'><q>141</q> Der er ikke noget særligt ved mig, </l><l level='2'>men jeg forsømmer ikke at adlyde dine bud. </l><l level='1'><q>142</q> Din retfærdighed varer evigt, </l><l level='2'>din lov vil altid være sand. </l><l level='1'><q>143</q> Det sker, at jeg tynges af bekymring og uro, </l><l level='2'>men dine bud gør mig glad igen. </l><l level='1'><q>144</q> Din lov står altid ved magt, </l><l level='2'>lad mig forstå den bedre dag for dag. </l></lg><h3>En bøn om redning fra fjenderne</h3><lg><l level='1'><q>145</q> Jeg beder dig inderligt om hjælp, Herre. </l><l level='2'>Svar mig, og jeg vil adlyde dine bud. </l><l level='1'><q>146</q> Jeg råber til dig: Red mig, </l><l level='2'>så jeg kan adlyde dine bud. </l><l level='1'><q>147</q> Jeg er oppe før daggry for at råbe om hjælp, </l><l level='2'>for jeg sætter min lid til løfterne i dit ord. </l><l level='1'><q>148</q> Jeg ligger vågen om natten </l><l level='2'>og mediterer over dit ord. </l><l level='1'><q>149</q> Jeg beder dig, Herre, hør min bøn, </l><l level='2'>vær mig nådig og red mit liv. </l><l level='1'><q>150</q> Jeg gruer for, hvad mine fjender vil gøre, </l><l level='2'>for de er ligeglade med din lov. </l><l level='1'><q>151</q> Jeg ved dog, at du er mig nær, Herre, </l><l level='2'>alle dine bud er grundet på sandheden. </l><l level='1'><q>152</q> Jeg har for længe siden lært, </l><l level='2'>at dit ord står urokkeligt fast. </l></lg><h3>Guds løfter giver nyt mod</h3><lg><l level='1'><q>153</q> Vær nådig og fri mig fra mine lidelser, </l><l level='2'>for jeg har ikke taget let på din lov. </l><l level='1'><q>154</q> Ved at høre dine løfter får jeg nyt mod. </l><l level='2'>Kæmp på min side og red mig. </l><l level='1'><q>155</q> Ved at gøre oprør mod dig og dine bud, </l><l level='2'>har de gudløse mistet håbet om frelse. </l><l level='1'><q>156</q> Hvor er din nåde dog stor, Herre, </l><l level='2'>du har magt til at redde mit liv. </l><l level='1'><q>157</q> Vel er mine fjender og modstandere mange, </l><l level='2'>men jeg holder fast ved dine lovbud. </l><l level='1'><q>158</q> Ved synet af de gudløse bliver jeg fyldt med foragt, </l><l level='2'>for de gør oprør mod dine bud og befalinger. </l><l level='1'><q>159</q> Vis mig din kærlighed og red mit liv, </l><l level='2'>Tænk dog på, hvor højt jeg elsker dine love. </l><l level='3'>Giv mig liv, for du elsker mig med trofast kærlighed! </l><l level='1'><q>160</q> Værdien af dit ord er ubeskrivelig, </l><l level='2'>det er troværdigt og står fast for evigt. </l></lg><h3>Lydighed og tryghed</h3><lg><l level='1'><q>161</q> Der er magtfulde mænd, som angriber mig uden grund, </l><l level='2'>men jeg vil holde fast ved dit ord i mit hjerte. </l><l level='1'><q>162</q> Din vejledning fylder mig med glæde, </l><l level='2'>som en, der har vundet en stor gevinst. </l><l level='1'><q>163</q> Det er løgn og bedrag, jeg hader, </l><l level='2'>men jeg elsker dit ord. </l><l level='1'><q>164</q> Dag efter dag vil jeg takke dig </l><l level='2'>for dine retfærdige lovbud. </l><l level='1'><q>165</q> De, der elsker din lov, lever trygt, </l><l level='2'>intet kan rokke dem. </l><l level='1'><q>166</q> Der er en forvisning i mit hjerte om, at du vil redde mig, </l><l level='2'>og jeg vil blive ved med at adlyde dine bud. </l><l level='1'><q>167</q> Dine befalinger har jeg altid for øje, </l><l level='2'>jeg elsker dem af hele mit hjerte. </l><l level='1'><q>168</q> Du ved, at jeg har adlydt dine bud, </l><l level='2'>for mit liv ligger udbredt for dig. </l></lg><h3>Råb om frelse</h3><lg><l level='1'><q>169</q> Jeg beder om hjælp, Herre, lyt til mit råb. </l><l level='2'>Lad dit ord give mig råd og vejledning. </l><l level='1'><q>170</q> Ja, jeg beder så inderligt om nåde, </l><l level='2'>grib ind og red mig, som du har lovet. </l><l level='1'><q>171</q> Jeg vil lovprise dig, Herre, </l><l level='2'>for du har lært mig at forstå dine bud. </l><l level='1'><q>172</q> Jeg vil synge en sang om dit ord, </l><l level='2'>for alle dine love er gode og retfærdige. </l><l level='1'><q>173</q> Jeg venter på, at du griber ind, </l><l level='2'>for jeg har valgt at gøre din vilje. </l><l level='1'><q>174</q> Jeg længes efter, at du redder mig, Herre, </l><l level='2'>og jeg glæder mig over dine lovbud. </l><l level='1'><q>175</q> Jeg ønsker at leve i lovprisning til dig. </l><l level='2'>Lad dit ord være min støtte på livsvejen. </l><l level='1'><q>176</q> Jeg er som et får, der er faret vild. </l><l level='2'>Kom og red mig, for jeg har holdt fast ved dine bud. </l></lg>"}