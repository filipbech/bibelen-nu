{"text":"<h3>Lovsang om Herrens magt og trofasthed</h3><p><q>1</q> Råb af glæde, I, der kender Herren. </p><lg><l level='2'>Det er godt at prise og lovsynge ham. </l><l level='1'><q>2</q> Spil en takkesang på lyren, </l><l level='2'>skøn musik på den tistrengede harpe. </l><l level='1'><q>3</q> Syng en ny sang for Herren, </l><l level='2'>spil smukt på lyren og råb af fryd. </l><l level='1'><q>4</q> For Herrens bud er gode, </l><l level='2'>og alt, hvad han gør, er rigtigt. </l><l level='1'><q>5</q> Han elsker det rette og gode, </l><l level='2'>hans nåde mærkes i hele verden. </l><l level='1'><q>6</q> Da Herren talte, blev himlen skabt, </l><l level='2'>alle stjerner blev til på hans ord. </l><l level='1'><q>7</q> Han samlede vandet, så det blev til hav, </l><l level='2'>han dannede et mægtigt vandreservoir. </l><l level='1'><q>8</q> Hele jorden bør give ham ære, </l><l level='2'>alle mennesker bør vise ham respekt. </l><l level='1'><q>9</q> Et ord fra ham satte verden i gang, </l><l level='2'>på hans befaling blev jorden til. </l><l level='1'><q>10</q> Herren ødelægger folkenes planer </l><l level='2'>og forhindrer deres mange intriger. </l><l level='1'><q>11</q> Men Herrens planer står fast for evigt, </l><l level='2'>hans tanker bliver altid til virkelighed. </l><l level='1'><q>12</q> Lykkeligt er det folk, som har Herren til Gud, </l><l level='2'>dem han valgte som sit ejendomsfolk. </l><l level='1'><q>13</q> Herren ser ned fra Himlen, </l><l level='2'>han ser på alle menneskene. </l><l level='1'><q>14</q> Fra sin bolig iagttager han dem alle, </l><l level='2'>han holder øje med verdens befolkning. </l><l level='1'><q>15</q> Det er ham, der har skabt dem alle, </l><l level='2'>han kender deres motiver og handlinger. </l><l level='1'><q>16</q> En konge sejrer ikke ved sin store hær, </l><l level='2'>en helt vinder ikke ved sin egen styrke. </l><l level='1'><q>17</q> Stridsheste kan være nok så stærke, </l><l level='2'>det er dog ikke dem, der giver sejren. </l><l level='1'><q>18</q> Men dem, der ærer Herren og stoler på ham, </l><l level='2'>oplever hans trofasthed og nåde. </l><l level='1'><q>19</q> Han redder dem fra døden, </l><l level='2'>og hjælper dem i hungersnøden. </l><l level='1'><q>20</q> Vi venter på, at Herren griber ind, </l><l level='2'>det er ham, der hjælper og beskytter os. </l><l level='1'><q>21</q> Det er en stor glæde at kende ham, </l><l level='2'>vi stoler på hans magt og herlighed. </l><l level='1'><q>22</q> Herre, vis os din trofaste kærlighed, </l><l level='2'>til dig alene har vi sat vores håb. </l></lg>"}