{"text":"<h3>Flere gode råd</h3><p><q>1</q> Min søn, har du kautioneret for en nabo, </p><lg><l level='2'>eller stillet garanti for en fremmed, </l><l level='1'><q>2</q> så er du bundet af det ord, du har givet, </l><l level='2'>sidder fast i en dumdristig aftale. </l><l level='1'><q>3</q> Prøv at komme ud af det, min søn, </l><l level='2'>for du er jo i den anden mands magt. </l><l level='1'>Anmod ham straks om at annullere aftalen. </l><l level='1'><q>4</q> Udsæt det ikke til dagen efter! </l><l level='2'>Giv dig ingen ro, før det er gjort! </l><l level='1'><q>5</q> Fri dig fra snaren, før løkken strammes, </l><l level='2'>flygt fra fælden, før den klapper i. </l><l level='1'><q>6</q> Er du doven, så tag ved lære af myren, </l><l level='2'>få forstand af at studere dens færden. </l><l level='1'><q>7</q> Den arbejder uden at have pisken over nakken, </l><l level='2'>den har hverken chef eller arbejdsgiver. </l><l level='1'><q>8</q> Den indsamler proviant om sommeren, </l><l level='2'>opbygger sit vinterforråd i høsttiden. </l><l level='1'><q>9</q> Hvor længe bliver du liggende, dit dovendyr? </l><l level='2'>Hvornår har du tænkt dig at stå op? </l><l level='1'><q>10</q> Årh, bare et lille hvil endnu! siger du </l><l level='2'>og slapper af med foldede hænder. </l><l level='1'><q>11</q> Men pludselig overfalder fattigdommen dig, </l><l level='2'>som en væbnet røver angriber sulten dig. </l><l level='1'><q>12</q> En ond og samvittighedsløs slyngel </l><l level='2'>er den, som taler bedrageriske ord, </l><l level='1'><q>13</q> som blinker med det ene øje, </l><l level='2'>skraber med foden </l><l level='3'>og giver tegn med hænderne. </l><l level='1'><q>14</q> Han pønser hele tiden på ondt </l><l level='2'>og er årsag til skænderier overalt, hvor han kommer. </l><l level='1'><q>15</q> Men pludseligt indhenter ulykken ham, </l><l level='2'>på et øjeblik bliver han slået ned uden håb om redning. </l><l level='1'><q>16</q> Der er mange ting, Herren hader, </l><l level='2'>især er der syv forfærdelige synder: </l><l level='1'><q>17</q> Hovmodige øjne, løgnagtige tunger, </l><l level='2'>hænder, der dræber uskyldige folk, </l><l level='1'><q>18</q> et hoved fyldt med onde planer, </l><l level='2'>fødder, der iler med at øve vold, </l><l level='1'><q>19</q> et vidne, som lyver i retten, </l><l level='2'>og den, der skaber splid mellem venner. </l></lg><h3>Gentaget advarsel mod utroskab</h3><lg><l level='1'><q>20</q> Husk at følge din fars råd, min søn, </l><l level='2'>glem ikke, hvad din mor har lært dig. </l><l level='1'><q>21</q> Gem ordene i dit hjerte og hav dem altid for øje, </l><l level='2'><q>22</q> lad dem vise dig vejen, du bør gå. </l><l level='1'>De giver dig ro, når du skal sove, </l><l level='2'>de vejleder dig, når du tager hul på en ny dag. </l><l level='1'><q>23</q> De giver dig lys på vejen frem </l><l level='2'>og leder dig til at langt og godt liv. </l><l level='1'><q>24</q> De beskytter dig mod utro kvinder, </l><l level='2'>mod gifte koners lokkende kalden. </l><l level='1'><q>25</q> Lad være med hemmeligt at beundre deres skønhed, </l><l level='2'>bliv ikke fanget af forførende blikke. </l><l level='1'><q>26</q> Det koster ikke meget at få fat i en prostitueret, </l><l level='2'>men at ligge hos en anden mands kone kan koste dit liv. </l><l level='1'><q>27</q> Kan man bære gløder i hænderne </l><l level='2'>uden at brænde fingrene? </l><l level='1'><q>28</q> Kan man gå på gloende kul </l><l level='2'>uden at få sår på fødderne? </l><l level='1'><q>29</q> Kan en mand begå ægteskabsbrud </l><l level='2'>uden at lide under konsekvenserne? </l><l level='1'><q>30</q> Man kan undskylde en mand, som stjæler, </l><l level='2'>hvis han er ved at dø af sult. </l><l level='1'><q>31</q> Men bliver han pågrebet, </l><l level='2'>må han betale syv gange så meget tilbage. </l><l level='1'>Kan han ikke betale, </l><l level='2'>må han sælge ud af sine ejendele. </l><l level='1'><q>32</q> Men begår du ægteskabsbrud, er du uden undskyldning. </l><l level='2'>Så er du dum nok til at lægge løkken om din egen hals. </l><l level='1'><q>33</q> Du bliver straffet og vanæret, </l><l level='2'>din forbrydelse vil altid blive husket. </l><l level='1'><q>34</q> En jaloux ægtemand er rasende, </l><l level='2'>og hans hævn er ubarmhjertig. </l><l level='1'><q>35</q> Han tager ikke imod godtgørelse, </l><l level='2'>ingen erstatning kan dæmpe hans vrede. </l></lg>"}