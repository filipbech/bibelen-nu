{"text":"<h3>Israels mægtige Gud</h3><p><q>2</q> Når Gud rejser sig, flygter hans fjender, </p><lg><l level='2'>alle hans modstandere løber deres vej. </l><l level='1'><q>3</q> Han driver dem væk, </l><l level='2'>som røg drives væk af vinden. </l><l level='1'>De onde går til grunde </l><l level='2'>som voks, der smelter i varmen. </l><l level='1'><q>4</q> Men de gudfrygtige bliver glade, </l><l level='2'>de råber af fryd i Guds nærhed. </l><l level='1'><q>5</q> Syng lovsange til Gud. </l><l level='2'>Ophøj ham, som rider på skyerne. </l><l level='1'>Hans navn er Jahve, </l><l level='2'>fryd jer i hans nærhed. </l><l level='1'><q>6</q> Gud er som en far for de faderløse, </l><l level='2'>han taler de hjælpeløses sag. </l><l level='3'>Han regerer fra sin hellige trone. </l><l level='1'><q>7</q> Han giver de hjemløse et hjem, </l><l level='2'>sætter de undertrykte i frihed og gør dem glade. </l><l level='3'>Men de genstridige forvises til den golde ørken. </l><l level='1'><q>8</q> Gud, dengang du gik foran dit folk, </l><l level='2'>og de marcherede gennem den udstrakte ørken, <u>Sela</u></l><l level='1'><q>9</q> da skælvede jorden af frygt </l><l level='2'>og skyerne kunne ikke holde på regnen. </l><l level='1'>De rystede for Israels Gud, </l><l level='2'>da han viste sin magt i Sinai. </l><l level='1'><q>10</q> Du sendte regn i rigelig mængde, </l><l level='2'>du hjalp dit folk, da de var i nød. </l><l level='1'><q>11</q> Du gav dem et sted at bosætte sig, </l><l level='2'>du sørgede for de svage i din godhed, Gud. </l><l level='1'><q>12</q> Da hærføreren proklamerede sejren, </l><l level='2'>bragte masser af kvinder nyheden videre: </l><l level='1'><q>13</q> Alle fjendens anførere er flygtet! </l><l level='2'>Så fik kvinderne lov til at fordele byttet. </l><l level='1'><q>14</q> Selv om de var hjemme ved fårefoldene, </l><l level='2'>blev de nu smykket med sølv og guld, </l><l level='3'>som duen er smykket med glinsende fjer. </l><l level='1'><q>15</q> Når den Almægtige slår konger på flugt, </l><l level='2'>er det, som når sneen falder på Zalmons bjerg. </l><l level='1'><q>16</q> Du strækker dig til himlen, Bashans bjerg, </l><l level='2'>du har mange mægtige tinder. </l><l level='1'><q>17</q> Hvorfor er du misundelig på det bjerg, Gud har valgt til sin bolig? </l><l level='3'>Dér vil Herren bo for evigt. </l><l level='1'><q>18</q> Da Herren kom fra Sinai til sit hellige sted, </l><l level='2'>var han omgivet af tusindvis af stridsvogne. </l><l level='1'><q>19</q> Han steg op til det høje, </l><l level='2'>førte frigivne fanger med sig. </l><l level='1'>Han tog gaver med til folk, </l><l level='2'>selv de oprørske gav han et sted at bo. </l><l level='1'><q>20</q> Syng lovsange til Herren hver eneste dag, </l><l level='2'>for han bærer vore byrder og redder os. <u>Sela</u>. </l><l level='1'><q>21</q> Vor Gud er en frelsende Gud, </l><l level='2'>som endog kan redde os fra døden. </l><l level='1'><q>22</q> Men han knuser sine fjenders hoved, </l><l level='2'>dem, der vælger at gøre oprør mod ham. </l><l level='1'><q>23</q> Herren siger: Jeg henter dem ned fra Bashans bjerg, </l><l level='2'>jeg trækker dem op fra dybet, </l><l level='1'><q>24</q> så I kan vade rundt i fjendeblod, </l><l level='2'>og hundene gnave på deres knogler. </l><l level='1'><q>25</q> En festtog går frem i helligt skrud, </l><l level='2'>de hylder vor konge og vor Gud. </l><l level='1'><q>26</q> Sangerne går forrest, musikerne bagest, </l><l level='2'>piger med tamburiner danser i midten. </l><l level='1'><q>27</q> Lovsyng Gud i den store forsamling, </l><l level='2'>lad alle være med til at prise Herren. </l><l level='1'><q>28</q> Benjamins lille stamme går forrest, </l><l level='2'>fulgt af lederne fra Judas stamme, </l><l level='3'>og dem fra Zebulon og Naftali. </l><l level='1'><q>29</q> Vis din magt, Gud, din mægtige styrke, </l><l level='2'>for vi ved, at du kæmper for dit folk. </l><l level='1'><q>30</q> Når du rejser dig fra dit tempel i Jerusalem, </l><l level='2'>må jordens konger bøje sig i hyldest. </l><l level='1'><q>31</q> Dit krigsråb gør egypterne bange, </l><l level='2'>selv om de er stærkere end andre nationer. </l><l level='1'>De bøjer sig dybt og giver dig gaver </l><l level='2'>både af guld og sølv, </l><l level='1'>mens de, der tager kampen op, </l><l level='2'>bliver slået og spredt. </l><l level='1'><q>32</q> Egypterne kommer med kostbare gaver, </l><l level='2'>kushitterne bøjer sig i ærefrygt for dig, Gud. </l><l level='1'><q>33</q> Lovpris Gud, alle riger på jorden, </l><l level='2'>syng lovsange til Herren. <u>Sela</u>. </l><l level='1'><q>34</q> Fra ældgammel tid har han redet på skyerne, </l><l level='2'>hør blot hans tordnende røst. </l><l level='1'><q>35</q> Giv al ære til Gud, </l><l level='2'>som regerer over Israel </l><l level='3'>og har magten i himmelrummet. </l><l level='1'><q>36</q> Ære være Gud i hans helligdom. </l><l level='2'>Israels Gud giver styrke til sit folk. </l><l level='3'>Al ære og pris til ham. </l></lg>"}