{"text":"<h3>Tillidsfuld bøn om hjælp</h3><p><q>2</q> Åh, min Gud, vær mig nådig og barmhjertig, </p><lg><l level='2'>for jeg tyer til dig i min nød. </l><l level='1'>Jeg søger ly under dine vinger, </l><l level='2'>indtil stormen er drevet over. </l><l level='1'><q>3</q> Jeg råber til den almægtige Gud, </l><l level='2'>for han fører mig igennem til sejr. </l><l level='1'><q>4</q> Han sender mig hjælp fra Himlen, </l><l level='2'>han frelser mig fra alle mine fjender. <u>Sela</u>. </l><l level='3'>Han er trofast og god imod mig. </l><l level='1'><q>5</q> Jeg er omringet af blodtørstige løver, </l><l level='2'>de er klar til at springe på mig. </l><l level='1'>Deres tænder er spyd og pile, </l><l level='2'>deres tunge er et skarpt sværd. </l><l level='1'><q>6</q> Herre, lad din storhed fylde himmelrummet, </l><l level='2'>lad din herlighed komme over hele jorden. </l><l level='1'><q>7</q> Mine fjender satte en fælde for mig, </l><l level='2'>derfor er jeg dybt bekymret. </l><l level='1'>De gravede en faldgrube på min vej, </l><l level='2'>men de kommer selv til at falde i den. <u>Sela</u>. </l><l level='1'><q>8</q> Jeg er fuld af tillid til dig, Gud, </l><l level='2'>jeg vil synge og spille til din ære. </l><l level='1'><q>9</q> Jeg vil gribe min harpe og lyre, </l><l level='2'>når befrielsens sol står op.</l><l level='1'><q>10</q> Jeg vil takke dig, Herre, blandt folkeslagene, </l><l level='2'>jeg vil synge din pris for de fremmede. </l><l level='1'><q>11</q> Din trofasthed fylder universet, </l><l level='2'>din godhed når til skyerne. </l><l level='1'><q>12</q> Herre, lad din storhed fylde himmelrummet, </l><l level='2'>lad din herlighed komme over hele jorden. </l></lg>"}