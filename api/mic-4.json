{"text":"<h3>Det kommende fredsrige</h3><p><q>1</q> Men det skal ske i de sidste dage, </p><lg><l level='2'>at Herrens tempelbjerg bliver verdens knudepunkt. </l><l level='3'>Alverdens folkeslag vil strømme derhen. </l><l level='1'><q>2</q> Lad os rejse til Herrens bjerg, vil de sige. </l><l level='2'>Lad os tage hen til Israels Guds bolig, </l><l level='1'>så vi kan lære hans vilje at kende </l><l level='2'>og følge hans vejledninger, </l><l level='1'>for den sande lære kommer fra Zion, </l><l level='2'>Herrens ord udgår fra Jerusalem. </l><l level='1'><q>3</q> Herren vil afgøre folkenes stridigheder </l><l level='2'>og være dommer for fjerne stormagter. </l><l level='1'>Da vil de smede deres sværd om til plovskær </l><l level='2'>og omdanne deres spyd til vingårdsknive. </l><l level='1'>Landene vil holde op med at bekrige hinanden, </l><l level='2'>og alt militær bliver overflødigt. </l><l level='1'><q>4</q> Til den tid kan man nyde freden i sin have, </l><l level='2'>for der er ikke længere noget at frygte. </l><l level='1'>Dette er et budskab fra Herren, den Almægtige. </l><l level='1'><q>5</q> Folkeslagene følger hver deres gud, </l><l level='2'>men vi vil for evigt følge Herren, vores Gud. </l><l level='1'><q>6</q> Til den tid, siger Herren, </l><l level='2'>vil jeg samle mit adspredte, forslåede folk </l><l level='3'>og læge dem, jeg var nødt til at straffe. </l><l level='1'><q>7</q> Jeg vil begynde forfra med den rest, der er tilbage, </l><l level='2'>og samle mit adspredte folk til en stærk nation. </l><l level='1'>Da vil jeg være deres konge </l><l level='2'>og regere fra Zions bjerg for evigt. </l><l level='1'><q>8</q> Kong David vogtede over Jerusalem </l><l level='2'>fra udkigstårnet på Ofelhøjens palads. </l><l level='1'>Engang skal Davids rige genoprettes, </l><l level='2'>og Jerusalem, kongens by, få sin værdighed igen. </l><l level='1'><q>9</q> Jeg hører i min ånd de høje skrig </l><l level='2'>som fra en fødende kvinde. </l><l level='1'>Jerusalem, din konge er væk, </l><l level='2'>din øverste leder er forsvundet. </l><l level='1'><q>10</q> Jerusalems indbyggere har grund til at stønne, </l><l level='2'>som om de alle vred sig i veer. </l><l level='1'>I bliver ført bort fra byen </l><l level='2'>og må overnatte under åben himmel. </l><l level='1'>I bliver ført langt bort til Babylon, </l><l level='2'>men engang vil jeg bringe jer hjem igen. </l><l level='1'>Herren selv vil komme til det land </l><l level='2'>og befri jer fra jeres fjenders hånd. </l><l level='1'><q>11</q> Jeg ser i min ånd mange nationer, </l><l level='2'>der samler sig imod Jerusalem. </l><l level='1'>De ønsker at få ram på den hellige by </l><l level='2'>og fuldstændigt udslette den. </l><l level='1'><q>12</q> Men de kender ikke Herrens planer, </l><l level='2'>de forstår ikke hans tanker. </l><l level='1'>Det er nemlig Herren, der har samlet dem, </l><l level='2'>som man samler kornet på tærskepladsen. </l><l level='1'><q>13</q> Jerusalems indbyggere, tærsk dem, </l><l level='2'>som en okse tærsker korn. </l><l level='1'>Jeg giver jer horn af jern og klove af bronze, </l><l level='2'>så I kan knuse mange nationer. </l><l level='1'>Deres rigdomme skal overgives til Herren, jeres Gud, </l><l level='2'>deres skatte tilhører Kongen over hele jorden. </l><l level='1'><q>14</q> Jeg ser i min ånd Jerusalems indbyggere samle sig i klynger, </l><l level='2'>for fjenderne har belejret byen. </l><l level='1'>De vil tage kongens scepter fra ham </l><l level='2'>og slå ham i ansigtet med det. </l></lg>"}