{"text":"<h3>Lovprisning af Herrens godhed</h3><p>Altid vil jeg prise dig, Herre,</p><lg><l level='2'>du er min Konge og Gud for evigt. </l><l level='1'><q>2</q> Bestandig vil jeg synge til din ære, </l><l level='2'>takke dig hver eneste dag. </l><l level='1'><q>3</q> Der er ingen så mægtig som dig, Herre, </l><l level='2'>ingen kan fatte din storhed. </l><l level='1'><q>4</q> En generation skal fortælle det videre til den næste, </l><l level='2'>at dine underfulde gerninger er uden sidestykke. </l><l level='1'><q>5</q> Folk skal fortælle om din herlighed og magt, </l><l level='2'>og jeg vil altid mindes dine undere. </l><l level='1'><q>6</q> Gang på gang bliver dine gerninger berømmet, </l><l level='2'>jeg vil fortælle om din storhed igen og igen. </l><l level='1'><q>7</q> Hvor er din godhed dog stor, </l><l level='2'>din retfærdighed bliver husket med glæde. </l><l level='1'><q>8</q> Ingen er nådig og barmhjertig som dig, </l><l level='2'>du er tålmodig og utrolig trofast. </l><l level='1'><q>9</q> Jeg ved, at du er god mod alle, </l><l level='2'>barmhjertig mod alle dine skabninger. </l><l level='1'><q>10</q> Kan mennesker gøre andet end takke dig, Herre? </l><l level='2'>Dit folk vil altid lovprise dig. </l><l level='1'><q>11</q> Lad os altid tale om dit riges herlighed, </l><l level='2'>fortælle om din vældige magt. </l><l level='1'><q>12</q> Mennesker i hele verden skal høre om din magt, </l><l level='2'>om dit riges strålende herlighed. </l><l level='1'><q>13</q> Når alt andet forgår, vil dit rige bestå. </l><l level='2'>du skal regere i evighed. </l><l level='1'>Ord fra dig kan man stole på, </l><l level='2'>dine handlinger viser din nåde imod os.</l><l level='1'><q>14</q> På livets vej kan vi synke i knæ, </l><l level='2'>men du rejser os op, når vi falder. </l><l level='1'><q>15</q> Retter vi vores blik mod dig i tro, </l><l level='2'>vil du altid give os det, vi har brug for. </l><l level='1'><q>16</q> Så snart et menneske erkender sit behov, </l><l level='2'>er du straks parat til at opfylde det. </l><l level='1'><q>17</q> Trofasthed og retfærdighed kendes du på, </l><l level='2'>dine handlinger er baseret på kærlighed. </l><l level='1'><q>18</q> Uden undtagelse hjælper du alle, </l><l level='2'>som beder til dig af et oprigtigt hjerte. </l><l level='1'><q>19</q> Vælger mennesker at følge dig, </l><l level='2'>vil du redde dem, når de råber om hjælp. </l><l level='1'><q>20</q> Ægte troende oplever din beskyttelse, </l><l level='2'>men de onde går deres undergang i møde. </l><l level='1'><q>21</q> År efter år vil jeg prise dig, Herre, </l><l level='2'>måtte alt levende lovsynge dig for evigt. </l></lg>"}