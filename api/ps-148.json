{"text":"<h3>Hele skabningen skal lovsynge Herren</h3><p><q>1</q> Halleluja! </p><lg><l level='1'>Lad Herrens pris lyde fra himlen. </l><l level='2'>Lovsyng ham, I, der hører hjemme i det høje. </l><l level='1'><q>2</q> Pris ham, I engle, </l><l level='2'>lad den himmelske hærskare lovsynge ham. </l><l level='1'><q>3</q> Pris ham, sol og måne, </l><l level='2'>lovsyng ham, alle I blinkende stjerner. </l><l level='1'><q>4</q> Pris ham, I højeste himle, </l><l level='2'>lovsyng ham, I vande højt over skyerne. </l><l level='1'><q>5</q> I skal alle prise Herren, </l><l level='2'>for I er skabt på hans befaling. </l><l level='1'><q>6</q> Han gav jer hver jeres faste plads </l><l level='2'>ved en befaling, som ikke kan trækkes tilbage. </l><l level='1'><q>7</q> Lad Herrens pris lyde fra jorden, </l><l level='2'>lovsyng ham, alle I havets skabninger. </l><l level='1'><q>8</q> Pris ham, lyn og hagl, sne og tåge, </l><l level='2'>lovsyng ham I vinde, der udfører hans befalinger. </l><l level='1'><q>9</q> Pris ham, I bjerge og bakker, </l><l level='2'>lovsyng ham, I frugttræer og cederskove. </l><l level='1'><q>10</q> Pris ham, både rovdyr og husdyr, </l><l level='2'>lovsyng ham I krybdyr og fugle. </l><l level='1'><q>11</q> Pris ham, I jordens konger, </l><l level='2'>lovsyng ham alle I fyrster og ledere. </l><l level='1'><q>12</q> Pris ham, I unge mænd og unge piger, </l><l level='2'>lovsyng ham, både I børn og I ældre. </l><l level='1'><q>13</q> I skal alle prise Herren, for han er større end alt andet. </l><l level='2'>Han har al magten i himlen og på jorden. </l><l level='1'><q>14</q> Han har ført sit folk frem til sejr, </l><l level='2'>han har givet sine hellige grund til glæde, </l><l level='3'>det er Israel, som står hans hjerte nær. </l><l level='1'>Halleluja! </l></lg>"}