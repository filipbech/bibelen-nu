{"text":"<h3>Deboras sejrssang</h3><p><q>1</q> Den dag sang Debora og Barak følgende sejrssang: </p><lg><l level='1'><q>2</q> Når Israels ledere fører an, </l><l level='2'>når folket villigt følger med, </l><l level='2'>da skal I prise Herren. </l><l level='1'><q>3</q> Hør, I høvdinger, lyt, I fyrster! </l><l level='1'>Jeg vil synge for Herren, </l><l level='2'>og spille for Israels Gud. </l><l level='1'><q>4</q> Herre, da du førte dit folk op fra Seir, </l><l level='2'>da du ledte os fra Edoms land, </l><l level='1'>da skælvede og rystede jorden, </l><l level='2'>himlen kunne ikke holde tæt, </l><l level='2'>skyerne rystede regnen af sig. </l><l level='1'><q>5</q> Bjergene bævede for Herren, </l><l level='2'>Sinai skælvede for Israels Gud. </l><l level='1'><q>6</q> Men på Shamgars tid gemte man sig, </l><l level='2'>på Jaels tid lå vejene øde, </l><l level='1'>folk sneg sig af sted </l><l level='2'>ad de afsides stier. </l><l level='1'><q>7</q> Bønderne holdt sig bag storbyens mure, </l><l level='2'>landsbyidyl var en saga blot, </l><l level='1'>indtil jeg, Debora, stod frem </l><l level='2'>og blev som en mor for Israel. </l><l level='1'><q>8</q> Da Israel valgte sig nye guder, </l><l level='2'>blev der ufred og kaos overalt. </l><l level='1'>Der var fyrre tusind krigere i Israel, </l><l level='2'>men hvor så man et skjold eller spyd? </l><l level='1'><q>9</q> Mit hjerte banker for Israels ledere </l><l level='2'>og for folket, der frivilligt fulgte dem. </l><l level='2'>Pris Herren for dem. </l><l level='1'><q>10</q> I, som rider på glinsende æsler, </l><l level='2'>I, som sidder på fornemme sadeltæpper, </l><l level='2'>I, som vandrer til fods på vejen, hør efter! </l><l level='1'><q>11</q> Lyt til vanddragerne </l><l level='2'>ved brøndens vandtrug. </l><l level='1'>De synger om Herrens sejre, </l><l level='2'>om Israels bønders bedrifter. </l><l level='1'>Herrens folk kom i flok, </l><l level='2'>i byporten råbte de: </l><l level='1'><q>12</q> Træd frem, Debora, træd frem, </l><l level='2'>og syng krigssange! </l><l level='1'>Rejs dig, Barak, rejs dig, </l><l level='2'>kom og tag fjender til fange! </l><l level='1'><q>13</q> Den gudfrygtige rest sluttede sig til hæren. </l><l level='2'>Herrens folk kom til mig og krigerne. </l><l level='1'><q>14</q> De kom fra Efraims land, </l><l level='2'>som engang tilhørte Amalek. </l><l level='1'>Nogle kom helt fra Benjamins land. </l><l level='1'>Fra Makir kom mægtige krigere, </l><l level='2'>fra Zebulon stærke ledere, </l><l level='1'><q>15</q> Issakars hærførere sluttede op om Debora, </l><l level='2'>de løb med Barak ned ad bjerget. </l><l level='1'>Rubens klaner var ubeslutsomme: </l><l level='2'><q>16</q> Hvorfor blev I siddende mellem kvægfoldene? </l><l level='2'>For at høre hyrderne fløjte? </l><l level='1'>Rubens klaner var for ubeslutsomme. </l><l level='1'><q>17</q> Gileads folk blev på den anden side af Jordan. </l><l level='2'>Hvorfor blev Dan ved sine skibe? </l><l level='1'>Asher sad stille ved havets vande, </l><l level='2'>han blev i sin sikre havn. </l><l level='1'><q>18</q> Men Zebulon satte livet på spil, </l><l level='2'>Naftali sloges på slagmarken. </l><l level='1'><q>19</q> Kanaans konger kom til Taanak, </l><l level='2'>de væbnede sig til kamp ved Megiddos vande. </l><l level='1'>Men sejren gled dem af hænde, </l><l level='2'>krigsbytte fik de intet af. </l><l level='1'><q>20</q> Himlens kræfter kæmpede for os, </l><l level='2'>tordnede og lynede mod Siseras hær. </l><l level='1'><q>21</q> Kishons vand svulmede med stormflods styrke, </l><l level='2'>den gamle bæk fejede fjenden væk. </l><l level='1'>Fat mod, min sjæl, </l><l level='2'>løb frem med styrke. </l><l level='1'><q>22</q> Da hamrede hingstenes hove, </l><l level='2'>i galop fór de frem. </l><l level='1'><q>23</q> Forbandet være dem, der holdt sig tilbage!</l><l level='2'>sagde Herrens engel. </l><l level='1'>De kom ikke Herren til hjælp </l><l level='2'>imod hans vældige fjender. </l><l level='1'><q>24</q> Velsignet blandt kvinder er Jael, </l><l level='2'>kenitten Hebers kone. </l><l level='1'>Hun er den mest velsignede </l><l level='2'>af alle kvinder, der bor i telte. </l><l level='1'><q>25</q> Sisera bad om vand, </l><l level='2'>men Jael gav ham mælk, </l><l level='3'>tykmælk i en fornem skål. </l><l level='1'><q>26</q> Hun holdt en teltpløk i venstre hånd, </l><l level='2'>en hammer i højre. </l><l level='1'>Hun hamrede pløkken gennem Siseras tinding, </l><l level='2'>hun gennemborede hans hoved. </l><l level='1'><q>27</q> Han lå død mellem benene på hende. </l><l level='2'>En fældet fjende, </l><l level='2'>stendød. </l><l level='1'><q>28</q> Siseras mor venter ved vinduet, </l><l level='2'>hun spejder gennem gitteret: </l><l level='1'>Hvorfor kommer han dog ikke? </l><l level='2'>Hvornår hører vi hestenes hove? </l><l level='1'><q>29</q> En hofdame giver hende et svar, </l><l level='2'>det samme, hun selv har tænkt: </l><l level='1'><q>30</q> Krigsbyttet skal nok deles, </l><l level='2'>en pige eller to til hver kriger, </l><l level='1'>prægtige klæder til Sisera </l><l level='2'>og smukt broderet tøj til hans mor. </l><l level='1'><q>31</q> Herre, må alle din fjender </l><l level='2'>gå til grunde som Sisera, </l><l level='1'>men må de, som elsker dig, </l><l level='2'>stråle som den opgående sol. </l></lg><p>Derefter var der fred i landet i 40 år. </p>"}