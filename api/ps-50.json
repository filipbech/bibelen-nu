{"text":"<h3>Sand tilbedelse</h3><p>Herren, den almægtige Gud, </p><lg><l level='2'>kalder menneskene sammen fra alle verdenshjørner. </l><l level='1'><q>2</q> Hans herlighed stråler omkring ham, </l><l level='2'>han kommer fra Zion, det skønneste sted. </l><l level='1'><q>3</q> Vor Gud er på vej, </l><l level='2'>og det sker ikke lydløst. </l><l level='1'>Foran ham går en fortærende ild, </l><l level='2'>omkring ham raser et voldsomt uvejr. </l><l level='1'><q>4</q> Himmel og jord er hans vidner, </l><l level='2'>når han sætter sig for at dømme sit folk. </l><l level='1'><q>5</q> Lad hele mit folk komme sammen, </l><l level='2'>dem, som med ofre har bekræftet min pagt. </l><l level='1'><q>6</q> Gud er en retfærdig dommer, </l><l level='2'>det bevidner den himmelske verden. <u>Sela</u>. </l><l level='1'><q>7</q> Mit folk, hør hvad jeg har at sige. </l><l level='2'>Israel, jeg anklager jer, for jeg er jeres Gud. </l><l level='1'><q>8</q> Jeg bebrejder jer ikke alle jeres ofre, </l><l level='2'>som I til stadighed bringer til mit alter. </l><l level='1'><q>9</q> Men det er ikke tyre fra jeres huse </l><l level='2'>og bukke fra jeres stalde, jeg har brug for. </l><l level='1'><q>10</q> Jeg ejer alle de dyr, der lever i skoven, </l><l level='2'>og alle dem, der græsser på de tusindvis af høje. </l><l level='1'><q>11</q> Jeg har tal på alle bjergenes fugle, </l><l level='2'>selv jordens insekter er mine. </l><l level='1'><q>12</q> Hvis jeg blev sulten, </l><l level='2'>ville jeg ikke bede jer om noget, </l><l level='1'>for jorden er min med alt, </l><l level='2'>hvad den indeholder. </l><l level='1'><q>13</q> Jeg spiser ikke kødet fra de tyre. I ofrer, </l><l level='2'>jeg drikker ikke blodet fra de geder, I giver mig. </l><l level='1'><q>14</q> Kom hellere med en lovsang som takoffer, </l><l level='2'>og opfyld jeres løfter til den almægtige Gud. </l><l level='1'><q>15</q> Råb til mig, når I har problemer, </l><l level='2'>så jeg kan gribe ind, og I kan give mig ære. </l><l level='1'><q>16</q> Men til de ugudelige siger jeg: </l><l level='1'>Hvorfor opremser I mine bud </l><l level='2'>og påstår, at I overholder min pagt? </l><l level='1'><q>17</q> I nægter jo at lade jer vejlede </l><l level='2'>og blæser på, hvad jeg siger. </l><l level='1'><q>18</q> Når I ser en tyv, slutter I jer til ham. </l><l level='2'>I godtager dem, der lever i utroskab. </l><l level='1'><q>19</q> Jeres mund udspyr onde ord, </l><l level='2'>jeres tale er løgn og bedrag. </l><l level='1'><q>20</q> I sidder og bagtaler jeres egen familie </l><l level='2'>og lægger onde planer imod dem. </l><l level='1'><q>21</q> Når I ter jer sådan, skal jeg så bare se på? </l><l level='2'>I tror måske, jeg er ligeglad? </l><l level='1'>Nej, nu kan det være nok, nu bliver I straffet, </l><l level='2'>jeg er nødt til at stille jer for retten. </l><l level='1'><q>22</q> Tænk over mine ord, I, der har glemt jeres Gud, </l><l level='2'>ellers vil jeg gøre det af med jer, </l><l level='3'>og der er intet, der kan redde jer. </l><l level='1'><q>23</q> Lovsang er et offer, som ærer mig. </l><l level='2'>Jeg vil frelse alle, der adlyder mig. </l></lg>"}