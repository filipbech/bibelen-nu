{"text":"<h3>Guds straf over en ond helt</h3><p><q>3</q> Hvorfor prale af din ondskab, du stærke mand? </p><lg><l level='2'>Gud er trofast, og han beskytter mig dag efter dag. </l><l level='1'><q>4</q> Hele tiden lægger du onde planer. </l><l level='2'>Dine ord er dødbringende som skarpe knive. </l><l level='1'><q>5</q> Du foretrækker ondt frem for godt, </l><l level='2'>løgn frem for sandhed. <u>Sela</u>. </l><l level='1'><q>6</q> Du elsker at sige noget, som kan skade andre. </l><l level='2'>Hvor er du fuld af falskhed. </l><l level='1'><q>7</q> Men Gud vil gøre det af med dig, </l><l level='2'>rive dig bort fra dit hjem, </l><l level='3'>rykke dig op fra de levendes land. <u>Sela</u>. </l><l level='1'><q>8</q> Når de gudfrygtige ser det, vil de gyse, </l><l level='2'>de vil håne dig og sige: </l><l level='1'><q>9</q> Sådan går det dem, </l><l level='2'>der ikke regner med Gud, </l><l level='1'>men stoler på deres rigdom, </l><l level='2'>og praler af deres ondskab. </l><l level='1'><q>10</q> Men jeg er som et frodigt oliventræ, </l><l level='2'>der trives i Herrens hus. </l><l level='3'>Jeg stoler altid på hans trofasthed og nåde. </l><l level='1'><q>11</q> Herre, jeg vil takke dig for alt, hvad du gør for mig, </l><l level='2'>jeg vil forkynde din godhed for alt dit folk. </l></lg>"}