{"text":"<h3>Bøn i eksil</h3><p><q>2</q> Som hjorten tørster efter rindende vand, </p><lg><l level='2'>sådan tørster min sjæl efter dig, Gud. </l><l level='1'><q>3</q> Jeg længes efter at se den levende Gud, </l><l level='2'>hvornår kan jeg få lov at træde frem for ham? </l><l level='1'><q>4</q> Jeg græder dag og nat, mens folk spørger mig: </l><l level='2'>Hvor bliver din Gud af? </l><l level='1'><q>5</q> Jeg mindes med smerte, hvordan det var engang, </l><l level='2'>da jeg var med i den store flok. </l><l level='1'>Vi gik i procession til Guds hus, </l><l level='2'>det var festdage med glædesråb og lovsang. </l><l level='1'><q>6</q> Men hvorfor være så trist og nedtrykt? </l><l level='2'>Hvorfor længes efter gamle dage? </l><l level='1'>Jeg vil hellere sætte min lid til Gud. </l><l level='2'>Når han har reddet mig, vil jeg synge en takkesang. </l><l level='1'><q>7</q> Midt i min nedtrykthed vil jeg bede til dig, Gud, </l><l level='2'>mens jeg ligger her ved Jordanflodens kilde, </l><l level='3'>ved foden af Hermonbjerget. </l><l level='1'><q>8</q> Du har sendt bølger af sorg hen over min sjæl. </l><l level='2'>Jeg råber til dig fra min dybe nød, </l><l level='3'>jeg håber at overdøve vandfaldets torden. </l><l level='1'><q>9</q> Hver dag bekræfter Herren sin trofaste nåde. </l><l level='2'>Hver nat synger jeg lovsange til ham. </l><l level='3'>Det er bønner om hjælp til den Gud, som giver mig liv. </l><l level='1'><q>10</q> Gud er mit faste holdepunkt, og jeg råber til ham: </l><l level='2'>Hvorfor har du glemt mig? </l><l level='3'>Hvorfor skal jeg plages af mine fjender? </l><l level='1'><q>11</q> Det skærer mig i hjertet, </l><l level='2'>når mine fjender håner mig. </l><l level='1'>De siger til mig dagen lang: </l><l level='2'>Hvor bliver din Gud af? </l><l level='1'><q>12</q> Men så siger jeg til mig selv: </l><l level='1'>Vær ikke mismodig og nedtrykt. </l><l level='2'>Vent tålmodigt på, at Gud griber ind. </l><l level='1'>Når Gud har reddet mig, </l><l level='2'>vil jeg synge en takkesang til ham. </l></lg>"}