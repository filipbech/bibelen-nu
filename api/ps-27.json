{"text":"<h3>Tillid til Herren</h3><p>Herren er mit lys og min redning, </p><lg><l level='2'>så hvem har jeg grund til at frygte? </l><l level='1'>Herren beskytter mit liv, </l><l level='2'>hvad har jeg så at være bange for? </l><l level='1'><q>2</q> Når mine fjender angriber mig og vil mig til livs, </l><l level='2'>så snubler de alle og falder. </l><l level='1'><q>3</q> Selv om jeg omringes af en hær, er jeg ikke bange. </l><l level='2'>Selv om alt tyder på krig, er jeg stadig tryg. </l><l level='1'><q>4</q> Jeg har bedt Herren om én ting, </l><l level='2'>og det er mit højeste ønske: </l><l level='1'>at få lov at leve i hans nærhed livet igennem, </l><l level='2'>at se hans herlighed og meditere i hans helligdom. </l><l level='1'><q>5</q> Herren beskytter mig, </l><l level='2'>når der er fare på færde. </l><l level='1'>Han skjuler mig i sit telt, </l><l level='2'>gemmer mig i en klippehule. </l><l level='1'><q>6</q> Dér kan jeg være i fred, </l><l level='2'>for fjenden kan ikke nå mig. </l><l level='1'>Dér vil jeg bringe ofre til Herren </l><l level='2'>og lovprise ham af hele mit hjerte. </l><l level='1'><q>7</q> Herre, hør min bøn! </l><l level='2'>Vær mig nådig og svar mig. </l><l level='1'><q>8</q> Mit hjerte byder mig at søge dig, </l><l level='2'>og derfor kommer jeg til dig.</l><l level='1'><q>9</q> Vend mig ikke ryggen, Herre. </l><l level='2'>Vis ikke din tjener bort i vrede. </l><l level='1'>Du er min redning, svigt mig ikke nu! </l><l level='2'>Lad mig ikke i stikken, min frelses Gud! </l><l level='1'><q>10</q> Selv hvis min far og mor forlod mig, </l><l level='2'>ville du altid blive hos mig, Herre. </l><l level='1'><q>11</q> Vis mig den vej, jeg bør følge, </l><l level='2'>led mig på ærlighedens sti. </l><l level='1'>Mine fjender venter på, at jeg falder. </l><l level='2'><q>12</q> Lad mig ikke falde i hænderne på dem! </l><l level='1'>De anklager mig for ting, jeg ikke har gjort, </l><l level='2'>og de er altid ude på vold. </l><l level='1'><q>13</q> Men jeg er sikker på, at Herren vil hjælpe mig, </l><l level='2'>så jeg oplever hans godhed hele mit liv. </l><l level='1'><q>14</q> Regn med Herren og hold ud! </l><l level='2'>Stol på ham og tab ikke modet! </l></lg>"}