{"text":"<h3>En kongelig bryllupssang</h3><p><q>2</q> Jeg har en skøn sang i mit hjerte, </p><lg><l level='2'>og jeg vil synge den til ære for kongen. </l><l level='1'>Jeg bruger min stemme til at udtrykke mine tanker, </l><l level='2'>som skriveren bruger pen og blæk. </l><l level='1'><q>3</q> Du er umådelig smuk, herre konge, </l><l level='2'>din stemme er dejlig at høre på, </l><l level='3'>for Guds velsignelse er over dig. </l><l level='1'><q>4</q> Spænd sværdet om livet, du mægtige helt, </l><l level='2'>stå frem i din herlighed og pragt. </l><l level='1'><q>5</q> Når du rider af sted på den kongelige hest, </l><l level='2'>kæmper du for sandhed og ret. </l><l level='3'>Da vil du opleve en mægtig sejr. </l><l level='1'><q>6</q> Dine pile er skarpe, </l><l level='2'>de vil ramme dine fjender i hjertet. </l><l level='3'>Hære vil falde for dine fødder. </l><l level='1'><q>7</q> Dit rige, herre, skal bestå for evigt, </l><l level='2'>du regerer med retfærdighed. </l><l level='1'><q>8</q> Du elsker det gode og hader det onde. </l><l level='2'>Derfor har Gud udvalgt og salvet dig </l><l level='3'>med glædens olie frem for andre. </l><l level='1'><q>9</q> Dine klæder dufter af myrra, aloe og kassia, </l><l level='2'>du glædes ved strengespil i dit elfenbensudsmykkede palads. </l><l level='1'><q>10</q> De skønne prinsesser kommer dig i møde, </l><l level='2'>din kommende dronning er på vej, </l><l level='3'>smykket med Ofirguld. </l><l level='1'><q>11</q> Hør, min datter, du kongelige brud, </l><l level='2'>tag afsked med dit land og dit folk. </l><l level='1'><q>12</q> Kongen begærer dig, du skønne. </l><l level='2'>Vis ham ære, for han er din herre. </l><l level='1'><q>13</q> Rige folk fra Tyrus vil komme med gaver </l><l level='2'>og søge at vinde din gunst. </l><l level='1'><q>14</q> Hvor er kongens brud dog bedårende, </l><l level='2'>kjolen er smykket med perler og guld. </l><l level='1'><q>15</q> Hun føres til kongen i al sin pragt, </l><l level='2'>fulgt af sine brudepiger. </l><l level='1'><q>16</q> De stråler af glæde, mens de går i procession, </l><l level='2'>langsomt kommer de ind i bryllupssalen. </l><l level='1'><q>17</q> Dine sønner skal videreføre din kongeslægt. </l><l level='2'>Du skal gøre dem til fyrster ud over landet. </l><l level='1'><q>18</q> Du vil blive hyldet i mange lande, </l><l level='2'>på grund af min sang vil du altid blive husket. </l></lg>"}