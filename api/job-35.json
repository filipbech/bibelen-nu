{"text":"<h3>Gud svarer ikke de hovmodige</h3><p><q>1</q> Elihu fortsatte: </p><lg><l level='1'><q>2</q> Job, er det rigtigt af dig at sige, </l><l level='2'>at du har ret, og at Gud har uret? </l><l level='1'><q>3</q> Du spørger: Hvad gavner det at leve retskaffent, </l><l level='2'>hvis man alligevel skal lide? </l><l level='2'>Hvorfor skal jeg straffes som en anden synder? </l><l level='1'><q>4</q> Hør efter, så skal jeg give dig mit svar, </l><l level='2'>og dine venner må også gerne lytte med. </l><l level='1'><q>5</q> Se på himlen højt over dit hoved, </l><l level='2'>på skyerne, som overgår din forstand. </l><l level='1'><q>6</q> Selv om du synder nok så mange gange, </l><l level='2'>mon der går skår af Guds almagt for det? </l><l level='1'><q>7</q> Tror du, det er Gud, du gør en tjeneste </l><l level='2'>ved at leve et retskaffent liv? </l><l level='1'><q>8</q> Nej, når du synder, går det ud over dig selv, </l><l level='2'>og når du gør noget godt, gavner det andre. </l><l level='1'><q>9</q> Folk himler op om voldshandlinger, </l><l level='2'>råber om hjælp, når tyranner undertrykker dem. </l><l level='1'><q>10</q> Men ingen siger: Hvor er Gud vores Skaber, </l><l level='2'>han som får lovsang til at lyde i natten, </l><l level='1'><q>11</q> som har gjort os klogere end dyrene </l><l level='2'>og visere end fuglene? </l><l level='1'><q>12</q> Og hvis folk endelig råber til Gud om hjælp, </l><l level='2'>svarer han dem ikke på grund af deres hovmod, </l><l level='1'><q>13</q> for Gud lytter ikke til de indbildskes ord, </l><l level='2'>den Almægtige ænser dem ikke. </l><l level='1'><q>14</q> Forvent ikke, at Gud svarer, </l><l level='2'>når du påstår, at han ikke er der, </l><l level='1'>eller hvis du siger, at du har forelagt ham sagen, </l><l level='2'>og nu er det hans tur til at komme med et udspil. </l><l level='1'><q>15</q> Forvent heller ikke svar, </l><l level='2'>når du påstår, at han ikke straffer de skyldige, </l><l level='2'>og at han er ligeglad med ondskaben i verden. </l><l level='1'><q>16</q> Job, det er grunden til, at Gud ikke svarer dig. </l><l level='2'>Du bruger masser af ord, men mangler indsigt. </l></lg>"}