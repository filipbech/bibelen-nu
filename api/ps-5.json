{"text":"<h3>Beskyttet under Herrens nåde</h3><p><q>2</q> Herre, hør min bøn, </p><lg><l level='2'>lyt til mine dybe suk. </l><l level='1'><q>3</q> Min Konge og min Gud, hør mit råb om hjælp, </l><l level='2'>for til dig vil jeg klage min nød. </l><l level='1'><q>4</q> Om morgenen løfter jeg min røst til dig, </l><l level='2'>jeg lægger min sag frem for dig og venter. </l><l level='1'><q>5</q> Gud, du hader grusomheder </l><l level='2'>og kan ikke acceptere ondskab. </l><l level='2'><q>6</q> Oprørere får ikke adgang til dig, </l><l level='2'>for du hader de onde. </l><l level='1'><q>7</q> Du tilintetgør dem, der lyver, </l><l level='2'>du afskyr vold og bedrageri. </l><l level='1'><q>8</q> Men <i>jeg</i> kan gå ind i dit tempel </l><l level='2'>på grund af din trofaste nåde </l><l level='3'>og tilbede dig i ærefrygt. </l><l level='1'><q>9</q> Herre, led mig ad den rette vej, </l><l level='2'>så mine fjender ikke fælder mig. </l><l level='1'>Vis mig den vej, jeg skal gå, </l><l level='2'>og fortæl mig, hvad jeg skal gøre. </l><l level='1'><q>10</q> Mine fjender lyver konstant, </l><l level='2'>de er kun ude på at gøre fortræd. </l><l level='1'>Deres strube stinker som en åben grav, </l><l level='2'>deres tunge er belagt med smiger. </l><l level='1'><q>11</q> Drag dem til ansvar, oh, Gud, </l><l level='2'>fang dem i deres egne fælder. </l><l level='1'>Straf dem for deres trodsighed, </l><l level='2'>for det er dig, de gør oprør imod. </l><l level='1'><q>12</q> Men lad alle, som stoler på dig, juble. </l><l level='2'>Lad dem råbe af fryd til hver en tid. </l><l level='1'>Du beskytter dem, der følger dig trofast, </l><l level='2'>så de altid er fyldt med glæde. </l><l level='1'><q>13</q> Du velsigner jo de gudfrygtige, Herre, </l><l level='2'>dækker dem med din nådes skjold. </l></lg>"}