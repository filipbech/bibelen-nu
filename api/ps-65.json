{"text":"<h3>En takkesang ved høstfesten</h3><p><q>2</q> Zions Gud, vi vil lovprise dig, </p><lg><l level='2'>vi vil indfri vore løfter til dig. </l><l level='1'><q>3</q> Du er en Gud, der hører bøn, </l><l level='2'>og vi kommer alle til dig. </l><l level='1'><q>4</q> Når vi indrømmer vores synd, </l><l level='2'>oplever vi din nådige tilgivelse. </l><l level='1'><q>5</q> Lykkelige er de, du lader leve i din nærhed. </l><l level='2'>Vi jubler over alt det gode, du giver os. </l><l level='1'><q>6</q> Du er vores frelser, Gud, </l><l level='2'>du redder os ved dine mægtige undere. </l><l level='1'>Du kan give håb til alle og enhver, </l><l level='2'>hvor de end bor i den vide verden. </l><l level='1'><q>7</q> Du er den almægtige Gud. </l><l level='2'>Du formede de enorme bjerge, </l><l level='1'><q>8</q> du dæmper bølgernes brusen, </l><l level='2'>og standser nationernes oprør. </l><l level='1'><q>9</q> Alle folkeslag forundres over dine vældige gerninger. </l><l level='2'>du bliver lovprist både i øst og i vest. </l><l level='1'><q>10</q> Du vander jorden og gør den frugtbar, </l><l level='2'>du fylder floderne med enorme vandmasser. </l><l level='1'>Du sørger for væde til jorden, </l><l level='2'>så der bliver en god høst, </l><l level='1'><q>11</q> Du sender regn til de pløjede marker, </l><l level='2'>så furerne fyldes med vand. </l><l level='1'>Du blødgør jorden med regn </l><l level='2'>og giver grobund for den sæd, der er sået. </l><l level='1'><q>12</q> Når høsten er omme, er laderne fulde, </l><l level='2'>din velsignelse betyder overflod. </l><l level='1'><q>13</q> Græsgangene i ødemarken glinser af væde, </l><l level='2'>bakkerne blomstrer af fryd. </l><l level='1'><q>14</q> Fårene flokkes på de frodige enge, </l><l level='2'>dalene klædes i korn. </l><l level='1'>Hele dit skaberværk synger af glæde. </l></lg>"}