{"text":"<h3>Bøn for nationens genopbygning</h3><p><q>2</q> Hør os, du Israels Hyrde, </p><lg><l level='2'>du, som leder dit folk med omsorg, </l><l level='1'>du, som troner blandt hellige keruber, </l><l level='2'>bøj dig og lyt til vor bøn. </l><l level='1'>Træd frem i magt og stråleglans. </l><l level='2'><q>3</q> Hjælp Efraim, Benjamin og Manasse. </l><l level='3'>Stå frem i din vælde og red os. </l><l level='1'><q>4</q> Genopret dit folk, Gud. </l><l level='2'>Se i nåde til os og frels os. </l><l level='1'><q>5</q> Herre, almægtige Gud, </l><l level='2'>hvor længe vil du blive ved at være vred? </l><l level='3'>Hvor længe er du døv for vore bønner? </l><l level='1'><q>6</q> Du gav os sorg i overflod, </l><l level='2'>tårer i rigeligt mål, </l><l level='1'><q>7</q> vore nabofolk foragter os, </l><l level='2'>vore fjender ler ad os. </l><l level='1'><q>8</q> Genopret dit folk, almægtige Gud. </l><l level='2'>Se i nåde til os og frels os. </l><l level='1'><q>9</q> Du tog os som en ung vinstok fra Egypten, </l><l level='2'>jog folkeslag bort, så vi kunne få plads. </l><l level='1'><q>10</q> Du beredte jorden for din vinstok, </l><l level='2'>den slog rod og spredte sig over landet. </l><l level='1'><q>11</q> Den bredte sig ud over bjergene, </l><l level='2'>dækkede de mægtige cedertræer. </l><l level='1'><q>12</q> Den bredte sine ranker til Middelhavet </l><l level='2'>og nåede helt op til Eufratfloden. </l><l level='1'><q>13</q> Hvorfor har du nedbrudt vingårdens gærde, </l><l level='2'>så alle og enhver kan plukke af druerne? </l><l level='1'><q>14</q> Skovens vildsvin gnaver af planterne, </l><l level='2'>de vilde dyr æder af druerne. </l><l level='1'><q>15</q> Vend dit ansigt imod os, almægtige Gud! </l><l level='2'>Se i nåde til os fra din himmel. </l><l level='1'>Tag dig af din mishandlede vinstok. </l><l level='2'><q>16</q> Genopliv det skud, du plantede, det folk, du udvalgte. </l><l level='1'><q>17</q> Din vinstok er nu hugget ned og brændt. </l><l level='2'>Dit folk er bukket under for din vrede. </l><l level='1'><q>18</q> Velsign det folk, som vil tjene dig, </l><l level='2'>den nation, som du selv har udvalgt. </l><l level='3'><q>19</q> Så skal vi aldrig svigte dig mere. </l><l level='1'>Genopret dit folk, </l><l level='2'>så vi igen kan påkalde dit navn. </l><l level='1'><q>20</q> Genopret dit folk, almægtige Herre. </l><l level='2'>Se i nåde til os og frels os. </l></lg>"}