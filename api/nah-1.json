{"text":"<h3>Herrens dom over Nineve og trøst til Juda</h3><p><q>1</q> Nahum fra Elkosh modtog følgende budskab fra Herren om Nineves undergang: </p><lg><l level='1'><q>2</q> Herren er en nidkær Gud, </l><l level='2'>som straffer fjendens ondskab. </l><l level='1'>Han er ikke bange for at vise sin vrede </l><l level='2'>og afsige en hård dom over sine modstandere. </l><l level='1'><q>3</q> Der skal meget til, før han bliver vred, </l><l level='2'>men hans magt er stor, og han straffer de skyldige. </l><l level='1'>Når han går til angreb, er det med orkanagtig styrke, </l><l level='2'>stormskyerne er som støv fra hans fødder. </l><l level='1'><q>4</q> Når han truer ad havet, tørrer det ud, </l><l level='2'>han tørlægger alle floder. </l><l level='1'>Bashans og Karmels frodige marker svides af, </l><l level='2'>og blomsterne visner i Libanons bjerge. </l><l level='1'><q>5</q> Når Herren rykker frem, skælver bjergene, </l><l level='2'>og højene dukker sig, </l><l level='1'>hele jorden bæver, </l><l level='2'>og alle dens indbyggere gyser. </l><l level='1'><q>6</q> Hvem kan holde stand mod hans vrede? </l><l level='2'>Hvem kan standse hans harme? </l><l level='1'>Hans glødende vrede vælder frem som ild. </l><l level='2'>Selv bjergene splintres i småstykker. </l><l level='1'><q>7</q> Men Herren er god mod dem, der søger ham, </l><l level='2'>han værner dem mod deres fjender. </l><l level='1'>Han beskytter alle, </l><l level='2'>der søger ly hos ham. </l><l level='1'><q>8</q> Men de, der sætter sig op imod ham, </l><l level='2'>skyller han bort som med en flodbølge, </l><l level='1'>han driver sine fjender ind i dødens mørke. </l><l level='2'><q>9</q> Tvivler I på Herrens magt?</l><l level='1'>Han vil gøre fuldstændig ende på dem, </l><l level='2'>så I ikke kommer i samme nødsituation igen. </l><l level='1'><q>10</q> De er som et sammenfiltret tjørnekrat, </l><l level='2'>som drankere, der kun tænker på deres vin. </l><l level='1'>De bliver fuldstændigt tilintetgjort </l><l level='2'>som en stubmark, der brændes af. </l><l level='1'><q>11</q> Fra dig, Nineve, kom der en, </l><l level='2'>der satte sig op mod Herren selv. </l><l level='1'>Han havde lagt onde planer, </l><l level='2'><q>12</q> men Herren siger til Juda: </l><l level='1'>Selv om de har en stor og stærk hær, </l><l level='2'>vil de blive klippet som får, </l><l level='3'>og gå helt til grunde. </l><l level='1'>Jeg har før brugt dem til at ydmyge jer, </l><l level='2'>men det gør jeg ikke igen. </l><l level='1'><q>13</q> Nu vil jeg fjerne det åg, de lagde på jeres skuldre, </l><l level='2'>og sprænge de lænker, I sidder i. </l><l level='1'><q>14</q> Og til Nineves konge siger Herren: </l><l level='1'>Din kongeslægt skal uddø. </l><l level='2'>Jeg gør det af med gudebillederne i dit afgudstempel. </l><l level='1'>Jeg gør graven klar til dig, </l><l level='2'>for du er ikke bedre værd. </l></lg>"}