{"text":"<h3>Jobs sjette tale: Et svar til Bildad</h3><p><q>1</q> Job gav følgende svar: </p><lg><l level='1'><q>2</q> Hvor længe bliver I ved med at håne mig? </l><l level='2'>Hvor længe vil I plage mig med jeres fornærmelser? </l><l level='1'><q>3</q> I anklager mig nu for tiende gang, </l><l level='2'>mishandler mig uden barmhjertighed. </l><l level='1'><q>4</q> Hvis jeg har gjort noget forkert, </l><l level='2'>så er det mit problem og ikke jeres. </l><l level='1'><q>5</q> I mener, at I er bedre end mig, </l><l level='2'>og at mine lidelser er straf for min synd. </l><l level='1'><q>6</q> Forstår I ikke, at Gud gør mig uret </l><l level='2'>ved at sende disse ulykker over mig? </l><l level='1'><q>7</q> Jeg råber om hjælp, men får intet svar. </l><l level='2'>Jeg skriger højt, men ingen griber ind. </l><l level='1'><q>8</q> Gud har spærret vejen for mig, </l><l level='2'>han har indhyllet mit liv i mørke. </l><l level='1'><q>9</q> Han har berøvet mig min ære, </l><l level='2'>ødelagt mit gode omdømme. </l><l level='1'><q>10</q> Han angreb mig fra alle sider, så jeg faldt. </l><l level='2'>Han har taget ethvert håb fra mig. </l><l level='1'><q>11</q> Hans vrede blussede op imod mig, </l><l level='2'>han behandlede mig som en fjende. </l><l level='1'><q>12</q> Han sender en hær af ulykker imod mig, </l><l level='2'>de omringer mit hus og falder over mig. </l><l level='1'><q>13</q> Mine slægtninge har slået hånden af mig, </l><l level='2'>mine bekendte vil ikke kendes ved mig. </l><l level='1'><q>14</q> Min familie har vendt mig ryggen, </l><l level='2'>mine nærmeste venner ignorerer mig. </l><l level='1'><q>15</q> Mine gæster ser på mig som en fremmed, </l><l level='2'>mine tjenestepiger gør intet for mig. </l><l level='1'><q>16</q> Min tjener kommer ikke, når jeg kalder, </l><l level='2'>ikke engang når jeg trygler ham om hjælp. </l><l level='1'><q>17</q> Min kone føler afsky ved min ånde, </l><l level='2'>mine brødre kan ikke udholde stanken. </l><l level='1'><q>18</q> Selv børnene regner mig ikke for noget. </l><l level='2'>Når jeg rejser mig op, håner de mig. </l><l level='1'><q>19</q> Mine bedste venner viser mig afsky, </l><l level='2'>de, jeg holder mest af, har vendt mig ryggen. </l><l level='1'><q>20</q> Jeg er ikke andet end skind og ben, </l><l level='2'>med nød og næppe undgik jeg døden. </l><l level='1'><q>21</q> Vis dog lidt barmhjertighed, venner! </l><l level='2'>Hav medlidenhed, for Guds vrede har ramt mig. </l><l level='1'><q>22</q> Hvorfor vil I straffe mig, som Gud gør? </l><l level='2'>Har jeg ikke lidt tilstrækkeligt allerede? </l><l level='1'><q>23</q> Ak, gid mine ord blev skrevet ned, </l><l level='2'>gid nogen ville optegne dem i en bog. </l><l level='1'><q>24</q> Gid nogen ville mejsle dem i sten, </l><l level='2'>indridse dem i en klippe for evigt. </l><l level='1'><q>25</q> Men jeg ved, at der er en, som vil befri mig, </l><l level='2'>engang skal han stå frem på jorden. </l><l level='1'><q>26</q> Jeg ved, at selv om min krop går til grunde, </l><l level='2'>får jeg mulighed for bagefter at se Gud. </l><l level='1'><q>27</q> Jeg skal se ham med mine egne øjne. </l><l level='2'>Jeg kan næsten ikke rumme den tanke. </l><l level='1'><q>28</q> Hvor vover I da at anklage mig </l><l level='2'>og påstå, at min lidelse er en velfortjent straf? </l><l level='1'><q>29</q> Pas på, at I ikke selv bliver straffet, </l><l level='2'>bliver ramt af Guds vrede og dom. </l></lg>"}