{"text":"<h3>Tillid til Guds beskyttelse</h3><p><q>2</q> Jeg sætter al min lid til Gud, </p><lg><l level='2'>for kun han kan frelse mig. </l><l level='1'><q>3</q> Ja, han er mit skjold og mit værn, </l><l level='2'>hos ham kan jeg være tryg. </l><l level='1'><q>4</q> Hvor længe vil I angribe en sagesløs mand </l><l level='2'>og forsøge at slå mig omkuld? </l><l level='1'>I ser på mig som en hældende mur </l><l level='2'>eller et faldefærdigt stakit. </l><l level='1'><q>5</q> I ønsker at styrte mig fra min høje position, </l><l level='2'>og I er fulde af løgn og bedrag. </l><l level='1'>Jeres ord virker venlige, </l><l level='2'>men indvendigt er I fulde af foragt. <u>Sela</u>. </l><l level='1'><q>6</q> Jeg sætter al min lid til Gud, </l><l level='2'>for kun han giver mig håb. </l><l level='1'><q>7</q> Ja, han er mit skjold og mit værn, </l><l level='2'>hos ham kan jeg være tryg. </l><l level='1'><q>8</q> Det er Gud, der hjælper mig og giver mig ære. </l><l level='2'>Han er mit værn og mit tilflugtssted. </l><l level='1'><q>9</q> Stol altid på Gud, mit folk. </l><l level='2'>Udøs jeres hjerte for ham, </l><l level='3'>for han er et værn for os alle. <u>Sela</u>. </l><l level='1'><q>10</q> Menneskers tanker er tomhed, </l><l level='2'>deres hæderlighed er blot et bedrag. </l><l level='1'>Hvis man forsøgte at måle deres troskab, </l><l level='2'>ville det ikke give udslag på vægten. </l><l level='1'><q>11</q> Man kan blive rig på uretmæssig vis, </l><l level='2'>men det giver ikke tryghed og fred. </l><l level='1'>Selv om din velstand skulle vokse, </l><l level='2'>må du ikke bygge dit liv på den. </l><l level='1'><q>12-13</q> Gud har fortalt os to grundlæggende ting </l><l level='2'>om sit eget guddommelige væsen: </l><l level='1'>Han er mægtig, trofast og kærlig, </l><l level='2'>og han dømmer alle efter deres handlinger. </l></lg>"}