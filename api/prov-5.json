{"text":"<h3>Advarsel imod utroskab</h3><p><q>1</q> Hør på mine visdomsord, min søn, </p><lg><l level='2'>lyt til den indsigt, jeg har, </l><l level='1'><q>2</q> så du kan leve dit liv i visdom </l><l level='2'>og vælge dine ord med omtanke. </l><l level='1'><q>3</q> En utro kvindes ord er søde som honning, </l><l level='2'>hendes smiger glider ned som smør, </l><l level='1'><q>4</q> men bagefter bliver den bitter som malurt, </l><l level='2'>skarp som et tveægget sværd. </l><l level='1'><q>5</q> Hun haster mod døden, </l><l level='2'>hendes skridt fører lige til dødsriget. </l><l level='1'><q>6</q> Hun er ligeglad med livets vej, </l><l level='2'>hun er på afveje, men ved det ikke. </l><l level='1'><q>7</q> Hør godt efter, min søn, </l><l level='2'>læg mærke til, hvad jeg siger: </l><l level='1'><q>8</q> Hold dig fra en anden mands kone, </l><l level='2'>kom ikke i nærheden af hendes hus. </l><l level='1'><q>9</q> Ellers spilder du din rigdom på en fremmed kvinde, </l><l level='2'>bruger dine bedste år på at føje et grusomt menneske. </l><l level='1'><q>10</q> Fremmede mennesker vil feste på din bekostning </l><l level='2'>og nyde frugten af dit slid og slæb. </l><l level='1'><q>11</q> Når det hele er forbi, vil du græmme dig, </l><l level='2'>når du ser, hvordan du ødelagde dit liv. </l><l level='1'><q>12</q> Gid jeg havde lyttet til min fars formaning! </l><l level='2'>vil du sige til dig selv. </l><l level='1'>Havde jeg dog bare hørt efter! </l><l level='1'><q>13</q> Jeg adlød ikke mine vejledere, </l><l level='2'>rettede mig ikke efter deres råd. </l><l level='1'><q>14</q> Nu er mit liv ødelagt, </l><l level='2'>og min synd er offentligt kendt. </l><l level='1'><q>15</q> Drik vand fra din egen beholdning, </l><l level='2'>det rene vand fra din egen brønd. </l><l level='1'><q>16</q> Brug ikke din livskraft på fremmede kvinder, </l><l level='2'>men lad kærligheden blomstre i dit eget hjem. </l><l level='1'><q>17</q> Sats på at elske din egen kone </l><l level='2'>i stedet for fremmede kvinder. </l><l level='1'><q>18</q> Lad Gud velsigne din egen livskilde, </l><l level='2'>glæd dig over din ungdoms hustru, </l><l level='3'><q>19</q> din turteldue, dine øjnes fryd. </l><l level='1'>Glæd dig ved hendes bryster </l><l level='2'>og berus dig i hendes kærlighed! </l><l level='1'><q>20</q> Hvorfor vil du lade dig forføre </l><l level='2'>af en fremmed, en anden mands kone? </l><l level='1'><q>21</q> Husk på, at Herren ser alle dine handlinger, </l><l level='2'>han lægger mærke til alt, hvad du gør. </l><l level='1'><q>22</q> Den ondes synder bliver hans skæbne, </l><l level='2'>han fanges i sine handlingers fælde. </l><l level='1'><q>23</q> Han dør af mangel på selvdisciplin, </l><l level='2'>hans tåbelighed styrter ham i graven. </l></lg>"}