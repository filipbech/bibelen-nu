{"text":"<h3>Guds hellighed og magt</h3><p><q>1</q> Herren er konge, lad jorden juble! </p><lg><l level='2'>Lad de fjerne lande glæde sig! </l><l level='1'><q>2</q> Skyer og mørke omslutter ham, </l><l level='2'>retfærdighed og ret er hans trones grundvold. </l><l level='1'><q>3</q> Foran ham kommer der en ild, </l><l level='2'>som opbrænder alle hans fjender. </l><l level='1'><q>4</q> Hans lyn oplyser verden, </l><l level='2'>jorden ser det og bæver. </l><l level='1'><q>5</q> Bjergene smelter af frygt foran ham, </l><l level='2'>for han er den Almægtige, jordens Herre. </l><l level='1'><q>6</q> Himlene udråber hans godhed, </l><l level='2'>folkene ser hans herlighed. </l><l level='1'><q>7</q> De, som beder til afguder, bliver til skamme, </l><l level='2'>de praler af deres håbløse guder, </l><l level='3'>men alle afguder bliver underlagt Herren. </l><l level='1'><q>8</q> Jerusalem skal høre det og glæde sig, </l><l level='2'>Judas byer skal fryde sig, </l><l level='3'>for du, Herre, er en retfærdig dommer. </l><l level='1'><q>9</q> Du er den højeste magt i verden, </l><l level='2'>ingen guder kan måle sig med dig. </l><l level='1'><q>10</q> I, der elsker Herren, skal tage afstand fra det onde, </l><l level='2'>for han beskytter dem, der adlyder ham, </l><l level='3'>han redder dem ud af de gudløses kløer. </l><l level='1'><q>11</q> De retsindige oplever Guds lys, </l><l level='2'>de oprigtige har grund til at glæde sig. </l><l level='1'><q>12</q> Glæd jer i Herren, I retskafne, </l><l level='2'>lovsyng hans hellige navn. </l></lg>"}