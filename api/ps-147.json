{"text":"<h3>Den almægtige Gud</h3><p><q>1</q> Halleluja! </p><lg><l level='1'>Det er godt at synge lovsange til Gud, </l><l level='2'>ja, det er herligt at prise hans magt. </l><l level='1'><q>2</q> Herren genopbygger Jerusalem </l><l level='2'>og bringer de landflygtige hjem til Israel. </l><l level='1'><q>3</q> Han heler de sønderbrudte hjerter, </l><l level='2'>læger de sår, de har fået. </l><l level='1'><q>4</q> Herren satte stjernerne på himlen, </l><l level='2'>han har givet dem alle et navn. </l><l level='1'><q>5</q> Han er stor og mægtig, </l><l level='2'>hans visdom er uden grænser. </l><l level='1'><q>6</q> Herren rejser den ydmyge op, </l><l level='2'>og kaster den onde i støvet. </l><l level='1'><q>7</q> Syng takkesange for Herren, </l><l level='2'>spil på jeres harper for Gud. </l><l level='1'><q>8</q> Han samler skyerne på himlen, </l><l level='2'>sender byger af regn ned på jorden, </l><l level='3'>så græs spirer frem på bakkerne. </l><l level='1'><q>9</q> Han giver dyrene deres føde, </l><l level='2'>mætter den skrigende ravneunge. </l><l level='1'><q>10</q> Han er ikke interesseret i stærke heste, </l><l level='2'>ikke imponeret af krigerens styrke. </l><l level='1'><q>11</q> Han glæder sig over dem, der adlyder ham </l><l level='2'>og har tillid til hans trofaste omsorg. </l><l level='1'><q>12</q> Jerusalems befolkning, pris Herren. </l><l level='2'>Zions indbyggere, lovsyng jeres Gud. </l><l level='1'><q>13</q> Han beskytter byen mod fjenders angreb </l><l level='2'>og velsigner dens indbyggere. </l><l level='1'><q>14</q> Han skaber fred i landet </l><l level='2'>og sørger for en rigelig høst. </l><l level='1'><q>15</q> Han sender sit ord ud over jorden, </l><l level='2'>hans vilje bliver udført i hast. </l><l level='1'><q>16</q> Han breder sneen ud som et tæppe, </l><l level='2'>spreder rimfrost på jorden som mel. </l><l level='1'><q>17</q> Han kaster hagl som byger af småsten, </l><l level='2'>hvem kan holde stand mod den isnende kulde? </l><l level='1'><q>18</q> På hans ord begynder isen at smelte, </l><l level='2'>når han ånder på den, pibler vandet frem. </l><l level='1'><q>19</q> Han sendte sit ord til Israels folk, </l><l level='2'>gav dem sine forskrifter og lovbud. </l><l level='1'><q>20</q> Han sendte det ikke til de andre folk, </l><l level='2'>de kender ikke hans love. </l><l level='1'>Halleluja! </l></lg>"}