{"text":"<p><q>1</q> Jeg er kommet til min have, min elskede, min brud. </p><lg><l level='1'>Jeg nyder din myrra og balsam, </l><l level='2'>jeg spiser din honning og nektar, </l><l level='3'>jeg drikker vin og mælk fra din mund. </l></lg><lg><l level='1'>Ja, I der elsker hinanden, </l><l level='2'>spis og drik så meget kærlighed, I vil. </l></lg><h3>Fjerde sang: Frygten for at miste sin elskede</h3><lg><l level='1'><q>2</q> En nat jeg lå og sov, havde jeg en drøm. </l><l level='2'>Jeg hørte min elskede banke på døren. </l><l level='1'>Luk op, min elskede, min skat, min due! hviskede han. </l><l level='2'>Mit hår og ansigt er vådt af nattens fugtighed. </l><l level='1'><q>3</q> Men jeg svarede: Jeg har allerede taget tøjet af. </l><l level='2'>Skal jeg nu tage det på igen? </l><l level='1'>Jeg har vasket mine fødder. </l><l level='2'>Skal jeg snavse dem til igen? </l><l level='1'><q>4</q> Min elskede stak hånden ind ad hullet i døren </l><l level='2'>og forsøgte at låse den op. </l><l level='1'>Mit hjerte bankede af længsel, </l><l level='2'><q>5</q> og jeg sprang op for at åbne døren for ham. </l><l level='1'>Mine hænder dryppede af myrra, </l><l level='2'>da jeg rørte ved håndtaget. </l><l level='1'><q>6</q> Jeg åbnede for min elskede - </l><l level='2'>men han var der ikke! </l><l level='1'>Jeg var ude af mig selv, fordi han var forsvundet. </l><l level='2'>Jeg løb ud for at lede efter ham, men fandt ham ikke. </l><l level='1'>Jeg kaldte på ham, </l><l level='2'>men der var intet svar. </l><l level='1'><q>7</q> Vægterne fandt mig i den forfatning på deres runde i byen. </l><l level='2'>De slog mig og rev kappen af mig.</l><l level='1'><q>8</q> Jerusalems unge piger, lov mig, at hvis I ser min elskede, </l><l level='2'>så fortæl ham, at jeg er syg af kærlighed! </l></lg><lg><l level='1'><q>9</q> Du smukkeste af alle kvinder, sig os, </l><l level='2'>hvad fortrin har din elskede frem for andre mænd? </l><l level='1'>Hvad er der særligt ved ham, </l><l level='2'>siden du beder os fortælle ham om din kærlighed? </l></lg><lg><l level='1'><q>10</q> Min elskede er rødmosset </l><l level='2'>og har en stærkere udstråling end tusind andre mænd! </l><l level='1'><q>11</q> Hans ansigt stråler som det pureste guld, </l><l level='2'>hans hårlokker er sorte som ravnen. </l><l level='1'><q>12</q> Hans øjne er som duer, der bader i en sø af mælk, </l><l level='2'>omkranset af juveler. </l><l level='1'><q>13</q> Hans kinder er som bede med aromatiske planter. </l><l level='2'>Hans læber er som liljer, der drypper af myrra. </l><l level='1'><q>14</q> Hans arme er som guldstænger, oversået med rubiner. </l><l level='2'>Hans overkrop er som skinnende elfenben, besat med safirer. </l><l level='1'><q>15</q> Hans ben er som marmorsøjler med fødder af guld. </l><l level='1'>Hans fremtoning er majestætisk som Libanons bjerge, </l><l level='2'>fyrstelig som et cedertræ. </l><l level='1'><q>16</q> Hans mund er fuld af sødme, </l><l level='2'>han er helt igennem vidunderlig. </l><l level='3'>Sådan er min ven, min elskede. </l></lg>"}