{"text":"<h3>At stole på Herren</h3><p><q>2</q> Hør mig, Gud, når jeg råber om hjælp, </p><lg><l level='2'>for du er en god Gud. </l><l level='1'>Du har hjulpet mig før, </l><l level='2'>når jeg var trængt op i en krog. </l><l level='1'>Vær nådig imod mig </l><l level='2'>og lyt til min bøn! </l><l level='1'><q>3</q> I oprørske mennesker, </l><l level='2'>hvor længe vil I krænke min ære? </l><l level='1'>Hvor længe vil I stræbe efter falskhed </l><l level='2'>og foretrække løgn og bedrag? <u>Sela</u>. </l><l level='1'><q>4</q> I må forstå, at Herren velsigner dem, </l><l level='2'>der trofast følger ham. </l><l level='1'>Han hører mit råb om hjælp, </l><l level='2'>han svarer, hver gang jeg kalder. </l><l level='1'><q>5</q> Bliver I oprørte over noget, da synd ikke. </l><l level='2'>Tænk jer om, forhast jer ikke. <u>Sela</u>. </l><l level='1'><q>6</q> Bring hellere ofre til Herrens ære </l><l level='2'>og sæt jeres lid til ham. </l><l level='1'><q>7</q> Mange klager: Hvorfor hjælper Gud os ikke? </l><l level='2'>Herre, se i nåde til os. </l><l level='1'><q>8</q> Mit hjerte glæder sig mere over dig </l><l level='2'>end over en rig høst af korn og vin. </l><l level='1'><q>9</q> Jeg kan roligt lægge mig til at sove, </l><l level='2'>for du, Herre, beskytter mig.</l></lg>"}