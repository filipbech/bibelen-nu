{"text":"<h3>Den almægtige Konge</h3><p>Jorden og alt, hvad der er på den, tilhører Herren, </p><lg><l level='2'>hele verden og alle, som bor i den. </l><l level='1'><q>2</q> Han grundlagde jorden på verdenshavene, </l><l level='2'>dens fundament lagde han på havets dyb. </l><l level='1'><q>3</q> Hvem kan stige op på Herrens bjerg? </l><l level='2'>Hvem har lov at gå ind i hans helligdom? </l><l level='1'><q>4</q> De, som har rene motiver og gør det gode, </l><l level='2'>som ikke tilbeder afguder eller sværger falsk. </l><l level='1'><q>5</q> Sådanne mennesker bliver velsignet af Gud </l><l level='2'>og nyder godt af hans trofasthed og godhed. </l><l level='1'><q>6</q> Kun de må komme ind i Herrens nærhed, </l><l level='2'>og tilbede Jakobs Gud. <u>Sela</u>. </l><l level='1'><q>7</q> Luk de ældgamle døre vidt op, </l><l level='2'>gør plads i byens indgangsport, </l><l level='3'>så den almægtige Konge kan komme ind. </l><l level='1'><q>8</q> Hvem er den almægtige Konge? </l><l level='2'>Det er Herren, som er stærk og mægtig. </l><l level='3'>Det er Herren, som vinder enhver kamp. </l><l level='1'><q>9</q> Luk de ældgamle døre vidt op, </l><l level='2'>gør plads i byens indgangsport, </l><l level='3'>så den almægtige Konge kan komme ind. </l><l level='1'><q>10</q> Hvem er den almægtige Konge? </l><l level='2'>Det er Herren, som styrer alt. </l><l level='3'>Han er den almægtige Konge. </l></lg>"}