{"text":"<p><q>1</q> Vin kan føre til overmod og øl til slagsmål, </p><lg><l level='2'>den, der drikker sig fuld, mangler visdom. </l><l level='1'><q>2</q> En konges vrede er som løvens brøl, </l><l level='2'>den er livsfarlig, når den bliver vakt. </l><l level='1'><q>3</q> At undgå klammeri er prisværdigt, </l><l level='2'>kun tåber insisterer på at skændes. </l><l level='1'><q>4</q> Den dovne gider ikke pløje i såtiden </l><l level='2'>og kigger forgæves efter korn i høsttiden. </l><l level='1'><q>5</q> Et menneskes motiver er som vandet i en dyb brønd, </l><l level='2'>men den kloge formår at få dem op til overfladen. </l><l level='1'><q>6</q> Mange siger, at man kan regne med dem, </l><l level='2'>men hvor finder man en virkelig trofast ven? </l><l level='1'><q>7</q> Retskafne mennesker er ærlige og oprigtige, </l><l level='2'>og deres børn oplever velsignelsen deraf. </l><l level='1'><q>8</q> Før kongen afsiger sin dom, </l><l level='2'>vurderer han omhyggeligt alle vidnesbyrd. </l><l level='1'><q>9</q> Hvem tør sige: Mit liv er pletfrit, </l><l level='2'>jeg har aldrig gjort noget forkert.? </l><l level='1'><q>10</q> Herren afskyr uhæderlig handel </l><l level='2'>og uærlige forretningsmetoder. </l><l level='1'><q>11</q> Et barns karakter afsløres i dets handlinger, </l><l level='2'>man kan se dets gode eller dårlige motiver. </l><l level='1'><q>12</q> Herren har givet os ører og øjne, </l><l level='2'>så lad os bruge dem til at tjene ham. </l><l level='1'><q>13</q> Bruger du tiden på at sove, bliver du fattig, </l><l level='2'>men står du op og arbejder, vil du få din løn. </l><l level='1'><q>14</q> Elendigt bras! siger køberen, mens han tinger om prisen, </l><l level='2'>men bagefter praler han af det røverkøb, han har gjort. </l><l level='1'><q>15</q> Guld og juveler kan man altid få, </l><l level='2'>men et visdomsord er en sjælden perle. </l><l level='1'><q>16</q> Den, der stiller kaution for ukendte personer, </l><l level='2'>bør tage imod pant fra dem.</l><l level='1'><q>17</q> Et stjålet brød smager godt i begyndelsen, </l><l level='2'>men bagefter er det som grus i munden. </l><l level='1'><q>18</q> God rådgivning giver et godt resultat, </l><l level='2'>en god plan kan afgøre krigens udfald. </l><l level='1'><q>19</q> En sladrehank kan ikke holde sin mund, </l><l level='2'>så pas på med dem, der snakker for meget. </l><l level='1'><q>20</q> Den, der forbander sin far eller mor, </l><l level='2'>vil ende sit liv i det dybeste mørke. </l><l level='1'><q>21</q> En arv man får, mens man er ung, </l><l level='2'>holder næppe, til man bliver gammel. </l><l level='1'><q>22</q> Sig ikke: Det skal du få betalt! </l><l level='2'>Overgiv hellere sagen til Herren. </l><l level='1'><q>23</q> Herren afskyr dem, </l><l level='2'>der snyder i en handel. </l><l level='1'><q>24</q> Intet menneske kender sin fremtid, </l><l level='2'>for det er Herren, der lægger alting til rette. </l><l level='1'><q>25</q> Når du aflægger et løfte til Herren, </l><l level='2'>så tænk først over, hvad du lover. </l><l level='1'><q>26</q> En klog konge finder de skyldige </l><l level='2'>og giver dem den straf, de fortjener. </l><l level='1'><q>27</q> Herrens lys afslører et menneskes sjæl,</l><l level='2'>dets inderste tanker og motiver. </l><l level='1'><q>28</q> Godhed og sandhed beskytter en konge, </l><l level='2'>handler han ret, bevarer han magten. </l><l level='1'><q>29</q> Man beundrer de unges styrke </l><l level='2'>og respekterer de gamles livserfaring. </l><l level='1'><q>30</q> Fysisk afstraffelse kan fjerne ondskab </l><l level='2'>og få et menneske på bedre tanker. </l></lg>"}