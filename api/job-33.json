{"text":"<h3>Elihu irettesætter Job</h3><p><q>1</q> Hør nu her, Job, hvad jeg har at sige. </p><lg><l level='2'>Lyt omhyggeligt til alle mine ord. </l><l level='1'><q>2</q> Nu, da jeg har taget bladet fra munden, </l><l level='2'>og ordene ligger mig på tungen, </l><l level='1'><q>3</q> så lad mig sige, hvad jeg har på hjerte. </l><l level='2'>Jeg taler ærligt og oprigtigt. </l><l level='1'><q>4</q> Det var Guds Ånd, der skabte mig. </l><l level='2'>Den Almægtiges åndepust gav mig liv. </l><l level='1'><q>5</q> Gør dig parat til at svare, hvis du kan, </l><l level='2'>kom bare med dine argumenter. </l><l level='1'><q>6</q> Overfor Gud er vi lige, du og jeg. </l><l level='2'>Vi er begge skrøbelige mennesker. </l><l level='1'><q>7</q> Du behøver ikke at være bange, </l><l level='2'>for jeg ønsker ikke at genere dig. </l><l level='1'><q>8</q> Mens jeg sad og lyttede, </l><l level='2'>hørte jeg, at du sagde: </l><l level='1'><q>9</q> Jeg er uskyldig og uden synd. </l><l level='2'>Jeg har en ren samvittighed. </l><l level='1'><q>10</q> Men Gud har fundet et påskud for at straffe mig, </l><l level='2'>han behandler mig som en fjende. </l><l level='1'><q>11</q> Han har lagt mine fødder i lænker, </l><l level='2'>han holder øje med alt, hvad jeg foretager mig. </l><l level='1'><q>12</q> Men dertil må jeg sige, at du tager fejl, </l><l level='2'>for Gud er større end noget menneske. </l><l level='1'><q>13</q> Hvilken ret har du til at påstå, </l><l level='2'>at han ikke svarer på dine spørgsmål? </l><l level='1'><q>14</q> Gud taler på mange måder, </l><l level='2'>men tit hører vi ikke, hvad han siger. </l><l level='1'><q>15</q> Han taler gennem drømme og syner, </l><l level='2'>mens vi ligger i vores senge om natten. </l><l level='1'><q>16</q> Han hvisker os formaninger i øret, </l><l level='2'>viser os skræmmende billeder, </l><l level='1'><q>17</q> så vi ikke skal komme på gale veje </l><l level='2'>eller blive stolte og hovmodige. </l><l level='1'><q>18</q> Han ønsker nemlig at advare os, </l><l level='2'>så vi ikke går i dødens fælde. </l><l level='1'><q>19</q> Andre gange straffes et menneske med smerter, </l><l level='2'>så han ligger bundet til sengen i konstant pine. </l><l level='1'><q>20</q> Så mister han fuldstændig appetitten </l><l level='2'>og har ikke engang lyst til lækker mad. </l><l level='1'><q>21</q> Han taber sig og bliver en skygge af sig selv, </l><l level='2'>ender som det rene skind og ben. </l><l level='1'><q>22</q> Han hører dødens kalden </l><l level='2'>og nærmer sig gravens rand. </l><l level='1'><q>23</q> Men hvis en engel går i forbøn for ham, </l><l level='2'>hvis et af Guds tusinde sendebud </l><l level='2'>fortæller ham, hvad han bør gøre, </l><l level='1'><q>24</q> og hvis Gud derefter er nådig imod ham </l><l level='2'>og siger: Løs ham! Han skal ikke dø, </l><l level='2'>for jeg har modtaget en løsesum, </l><l level='1'><q>25</q> da får han sit helbred igen, </l><l level='2'>han får sin ungdoms styrke tilbage. </l><l level='1'><q>26</q> For når han beder Gud om nåde, </l><l level='2'>bliver han også taget til nåde. </l><l level='1'>Så bliver han forsonet med Gud </l><l level='2'>og kan igen tænke på ham med glæde. </l><l level='1'><q>27</q> Derefter kan han fortælle sine venner: </l><l level='1'>Jeg syndede og gjorde oprør mod Gud, </l><l level='2'>men han var nådig imod mig. </l><l level='1'><q>28</q> Han betalte løsesummen og reddede mig fra døden, </l><l level='2'>så nu kan jeg atter glædes ved livet. </l><l level='1'><q>29</q> Ja, sådan gør Gud ofte: </l><l level='2'>han giver os en chance til. </l><l level='1'><q>30</q> Han redder os på tærsklen til døden, </l><l level='2'>så vi atter kan glædes ved livet. </l><l level='1'><q>31</q> Hører du, hvad jeg siger, Job? </l><l level='2'>Du behøver ikke at svare endnu. </l><l level='1'><q>32</q> Men har du noget at sige, så kom bare med det, </l><l level='2'>for jeg ønsker at se dig blive genoprettet. </l><l level='1'><q>33</q> Hvis ikke, så lyt til mig lidt endnu. </l><l level='2'>Vær stille, så jeg kan lære dig visdom. </l></lg>"}