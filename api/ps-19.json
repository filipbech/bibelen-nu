{"text":"<h3>Skaberværkets vidnesbyrd</h3><p><q>2</q> Himlen vidner om Guds herlighed, </p><lg><l level='2'>universet udtrykker hans underfulde skaberkraft. </l><l level='1'><q>3</q> Dag efter dag forkynder solen Guds storhed. </l><l level='2'>Nat efter nat vidner stjernerne derom. </l><l level='1'><q>4</q> Skaberværket taler ikke, </l><l level='2'>der er ingen stemme at høre. </l><l level='1'><q>5</q> Og dog når budskabet til jordens ende,</l><l level='2'>det kan ses overalt i verden. </l><l level='1'>Solen fik sit hjemsted på himlen, </l><l level='2'><q>6</q> strålende som en brudgom bryder den frem, </l><l level='2'>gennemløber sin bane med udholdenhed og glæde. </l><l level='1'><q>7</q> Den ene horisont er dens udgangspunkt, </l><l level='2'>ved den anden når den sit mål. </l><l level='2'>Intet undgår dens brændende varme. </l></lg><h3>Herrens lov</h3><lg><l level='1'><q>8</q> Herrens lov er fuldkommen, giver sjælen styrke. </l><l level='2'>Hans befalinger er troværdige, gør selv en tåbe vis. </l><l level='1'><q>9</q> Herrens anvisninger er gode, giver hjertet glæde. </l><l level='2'>Hans forordninger er fuldkomne, giver indsigt og forstand. </l><l level='1'><q>10</q> Herrens ord er sande, står fast for altid. </l><l level='2'>Hans vedtægter er gode og værd at følge. </l><l level='1'><q>11</q> De er mere værd end guld, ja selv det pureste guld, </l><l level='2'>sødere end frisk honning, der drypper fra bikagen. </l><l level='1'><q>12</q> Dine tjenere bliver vejledt gennem dem, </l><l level='2'>de, der adlyder dem, bliver rigt belønnet. </l></lg><h3>Hjælp imod synd</h3><lg><l level='1'><q>13</q> Herre, hvem kan se sine egne fejl? </l><l level='2'>Straf mig ikke for ubevidste synder. </l><l level='1'><q>14</q> Bevar mig fra at synde med vilje, </l><l level='2'>og fra at ligge under for mit eget begær. </l><l level='1'>Da kan jeg stå uden skyld for dit ansigt </l><l level='2'>og skal ikke dømmes for oprør imod dig. </l><l level='1'><q>15</q> Gid alt, hvad jeg siger med min mund, </l><l level='2'>og alt, hvad jeg tænker i mit hjerte, </l><l level='2'>er noget, du kan acceptere. </l><l level='1'>Herre, du er den, der beskytter og udfrier mig. </l></lg>"}