{"text":"<h3>Jobs syvende tale: Et svar til Zofar</h3><p><q>1</q> Job gav ham følgende svar: </p><lg><l level='1'><q>2</q> Den eneste trøst, I kan give mig, </l><l level='2'>er, hvis I tier stille og lytter til mine ord. </l><l level='1'><q>3</q> Gid I ville finde jer i at høre på mig. </l><l level='2'>Bagefter kan I altid håne mig igen! </l><l level='1'><q>4</q> Det er Gud og ikke mennesker, jeg beklager mig til. </l><l level='2'>Er det mærkeligt, at jeg er så utilfreds? </l><l level='1'><q>5</q> Prøv engang at se på mig! </l><l level='2'>Er det ikke et chokerende syn? </l><l level='1'><q>6</q> Når jeg tænker over det, </l><l level='2'>fyldes jeg med rædsel, </l><l level='2'>så jeg ryster over hele kroppen. </l><l level='1'><q>7</q> Hvorfor klarer de gudløse sig godt her i livet? </l><l level='2'>Hvorfor lever de længe og bliver rige? </l><l level='1'><q>8</q> De ser deres børn vokse op og etablere sig, </l><l level='2'>de kan glæde sig over samværet med familien. </l><l level='1'><q>9</q> De lever trygt i deres sikre hjem, </l><l level='2'>og Guds straf når dem ikke. </l><l level='1'><q>10</q> Deres tyre avler uden problemer, </l><l level='2'>deres køer aborterer ikke. </l><l level='1'><q>11</q> Deres småbørn løber frit omkring. </l><l level='2'>boltrer sig på marken som uskyldige lam. </l><l level='1'><q>12</q> De gudløse danser og synger og morer sig </l><l level='2'>til trommer, harper og fløjter. </l><l level='1'><q>13</q> De lever lykkeligt til deres dages ende </l><l level='2'>og får en nem og smertefri død, </l><l level='1'><q>14</q> selv om de siger: Hold dig væk, Gud, </l><l level='2'>vi vil ikke have noget med dig at gøre. </l><l level='1'><q>15</q> Hvorfor skulle vi adlyde den såkaldt almægtige? </l><l level='2'>Hvad nytter det at bede til ham? spørger de. </l><l level='1'><q>16</q> Enhver er sin egen lykkes smed! ser det ud til. </l><l level='2'>Men sådan vil jeg ikke tænke. </l><l level='1'><q>17</q> De onde bliver sjældent ramt af ulykke, </l><l level='2'>de har ingen større problemer, </l><l level='2'>og de bliver ikke tromlet ned af Guds vrede. </l><l level='1'><q>18</q> De er ikke som avner og strå, </l><l level='2'>der blæses bort af vinden. </l><l level='1'><q>19</q> Så straffer Gud deres børn, siger I. </l><l level='2'>Men burde de gudløse ikke selv blive straffet? </l><l level='1'><q>20</q> Lad dem selv opleve deres ulykke </l><l level='2'>og smage den Almægtiges vrede. </l><l level='1'><q>21</q> Når de først er døde, er det ikke deres sag, </l><l level='2'>hvad der sker med de efterladte. </l><l level='1'><q>22</q> Men hvem kan belære Gud? </l><l level='2'>Hvem kan dømme den højeste dommer? </l><l level='1'><q>23</q> Nogle mennesker dør på lykkens tinde, </l><l level='2'>helt trygge og ganske uden sorger. </l><l level='1'><q>24</q> Mad og drikke har de i overflod, </l><l level='2'>og de har altid været sunde og raske. </l><l level='1'><q>25</q> Andre mennesker dør, før de har smagt livets goder, </l><l level='2'>og de er helt opslugt af bitterhed. </l><l level='1'><q>26</q> Begge slags mennesker lægges i graven, </l><l level='2'>hvor de bliver ædt af de samme orme. </l><l level='1'><q>27</q> Nuvel, jeg ved godt, hvad I vil svare, </l><l level='2'>hvilke indvendinger I vil komme med. </l><l level='1'><q>28</q> I har hørt om nogle rige, gudløse folk, </l><l level='2'>som også blev ramt af ulykker. </l><l level='1'><q>29</q> Men prøv at spørge dem, der er vidt berejste, </l><l level='2'>hør, hvad de siger om deres erfaringer: </l><l level='1'><q>30</q> De gudløse skånes, når ulykken kommer, </l><l level='2'>de finder altid en udvej. </l><l level='1'><q>31</q> Ingen retsforfølger dem, </l><l level='2'>ingen tør kræve dem til regnskab. </l><l level='1'><q>32</q> Når de dør og føres til graven, </l><l level='2'>står der æresvagt ved gravstedet. </l><l level='1'><q>33</q> De har et stort begravelsesfølge, </l><l level='2'>og bliver lagt til hvile i fred. </l><l level='1'><q>34</q> Jeres trøst er intet værd. </l><l level='2'>Jeres snak er ikke andet end bedrag. </l></lg>"}