{"text":"<h3>Job hævder fortsat sin uskyld</h3><p><q>1</q> Job fortsatte: </p><lg><l level='1'><q>2</q> Jeg sværger ved den levende, almægtige Gud, </l><l level='2'>som har gjort mig uret og forbitret mit liv, </l><l level='1'><q>3</q> at så længe jeg lever her på jorden, </l><l level='2'>så længe jeg endnu trækker vejret, </l><l level='1'><q>4</q> skal intet ondt ord komme over mine læber, </l><l level='2'>ingen løgn skal udgå fra min mund! </l><l level='1'><q>5</q> Jeg vil aldrig give jer ret i jeres beskyldninger, </l><l level='2'>til min dødsdag vil jeg hævde min uskyld. </l><l level='1'><q>6</q> Jeg er uden skyld, og det holder jeg fast ved. </l><l level='2'>Min samvittighed er ren, og det har den altid været. </l></lg><h3>De gudløse straffes</h3><lg><l level='1'><q>7</q> Må mine fjender blive straffet som de gudløse, de er, </l><l level='2'>mine modstandere dele skæbne med de onde. </l><l level='1'><q>8</q> Hvad håb er der for de onde, </l><l level='2'>når Gud gør ende på deres liv? </l><l level='1'><q>9</q> Mon Gud hører deres skrig, </l><l level='2'>når de råber om hjælp? </l><l level='1'><q>10</q> De oplever ikke glæden ved at kende den Almægtige, </l><l level='2'>de kommer ikke dagligt til ham i bøn. </l><l level='1'><q>11</q> Lad mig fortælle jer om Guds kraft </l><l level='2'>og indvi jer i den Almægtiges tanker. </l><l level='1'><q>12</q> Ja, egentlig burde I vide det i forvejen, </l><l level='2'>men hvorfor kommer I så med jeres tomme ord? </l><l level='1'><q>13</q> Hør her hvilken skæbne, der venter de onde, </l><l level='2'>hvilken straf de får fra den Almægtige: </l><l level='1'><q>14</q> Uanset hvor mange børn, de har, </l><l level='2'>vil de fleste dø i krig eller sulte ihjel. </l><l level='1'><q>15</q> De overlevende bliver bragt i graven af sygdom, </l><l level='2'>end ikke deres enker vil begræde dem. </l><l level='1'><q>16</q> Selv om de gudløse kan have penge som skidt </l><l level='2'>og kostbare klæder i kassevis, </l><l level='1'><q>17</q> bliver det de retskafne, som overtager rigdommen, </l><l level='2'>de retsindige, som går rundt i de kostbare klæder. </l><l level='1'><q>18</q> De gudløses huse er som skrøbelige spindelvæv, </l><l level='2'>som læskure en hyrde har flikket sammen på marken. </l><l level='1'><q>19</q> De kan være stenrige, når de går i seng om aftenen, </l><l level='2'>og vågne ludfattige om morgenen. </l><l level='1'><q>20</q> Pludselig rammes de af forfærdelige rædsler, </l><l level='2'>ulykken kommer over dem som en hvirvelvind. </l><l level='1'><q>21</q> De mister alt, hvad de ejer, </l><l level='2'>som havde en storm blæst dem ud i ørkenen. </l><l level='1'><q>22</q> Ulykken jager dem som en orkan, </l><l level='2'>mens de kæmper for ikke at blive knust. </l><l level='1'><q>23</q> Den slår kløerne i dem </l><l level='2'>og blæser dem langt bort fra deres hjem. </l></lg>"}