{"text":"<h3>Moses sang</h3><p><q>1</q> Da sang Moses og israelitterne denne sang for Herren: </p><lg><l level='1'>Jeg vil synge for Herren, </l><l level='2'>ophøje ham for hans herlige sejr. </l><l level='1'>Han fældede hest og rytter, </l><l level='2'>kastede dem i havets dyb. </l><l level='1'><q>2</q> Herren er min styrke og glæde, </l><l level='2'>han er den, som frelser mig. </l><l level='1'>Han er min Gud, og jeg vil prise ham, </l><l level='2'>mine forfædres Gud, jeg vil ophøje ham. </l><l level='1'><q>3</q> Herren er en vældig kriger, </l><l level='2'>Herren er hans navn. </l><l level='1'><q>4</q> Faraos vogne og hære blev opslugt af havet, </l><l level='2'>hans folk forsvandt i Det Røde Hav. </l><l level='1'><q>5</q> Bølgerne slog hen over dem, </l><l level='2'>de sank som sten i havets dyb. </l><l level='1'><q>6</q> Herre, din højre hånd er stærk, </l><l level='2'>du knuser dine fjender. </l><l level='1'><q>7</q> Med din vældige magt vandt du </l><l level='2'>over dem, som var imod dig. </l><l level='1'>Din vrede flammede op </l><l level='2'>og fortærede dem som halmstrå. </l><l level='1'><q>8</q> Ved dit åndepust hobede vandet sig op, </l><l level='2'>de brusende vande stod som en mur. </l><l level='1'>Strømmene stivnede midt i havet. </l><l level='1'><q>9</q> Fjenden tænkte: Jeg forfølger dem, </l><l level='2'>indhenter dem og udrydder dem. </l><l level='1'>Jeg plyndrer dem og uddeler byttet, </l><l level='2'>jeg stiller min hævntørst på dem. </l><l level='1'>Jeg trækker mit sværd af skeden, </l><l level='2'>med magt vil jeg udrydde dem. </l><l level='1'><q>10</q> Men du pustede, og havet dækkede dem. </l><l level='2'>De sank som bly i de vældige vande. </l><l level='1'><q>11</q> Hvem er som du blandt guder, Herre? </l><l level='2'>Hvem er som du, hellig og herlig, </l><l level='1'>forfærdelig i stråleglans, </l><l level='2'>forunderlig i styrke? </l><l level='1'><q>12</q> Du løftede din hånd, </l><l level='2'>og jorden opslugte vores fjender. </l><l level='1'><q>13</q> Du er en trofast leder for dit frikøbte folk. </l><l level='2'>Du har magt til at føre dem til din hellige bolig. </l><l level='1'><q>14</q> Folkeslagene hører om det og skælver, </l><l level='2'>filistrene overvældes af frygt. </l><l level='1'><q>15</q> Edoms høvdinge forfærdes, </l><l level='2'>Moabs fyrster ryster. </l><l level='2'>Kanaans beboere taber modet. </l><l level='1'><q>16</q> Rædsel og angst overvælder dem. </l><l level='2'>De står tavse af frygt med forstenede ansigter, </l><l level='1'>indtil dit folk er gået forbi, Herre, </l><l level='2'>til dit frikøbte folk er nået hjem. </l><l level='1'><q>17</q> Du fører dem og planter dem på dit eget bjerg, </l><l level='2'>det sted, som skal blive din bolig, Herre, </l><l level='2'>den helligdom, du selv vil bygge. </l><l level='1'><q>18</q> Herren er konge, evig og altid! </l></lg><p><q>19</q> Dengang Faraos heste, vogne og ryttere stormede ud i havet, lod Herren vandet styrte hen over dem. Men israelitterne gik tørskoede over. <q>20</q> Da greb Arons søster, profeten Mirjam, en tamburin, og alle kvinderne fulgte hende i dansen, mens de spillede på deres tamburiner. <q>21</q> Mirjam sang: </p><lg><l level='1'>Syng for Herren, </l><l level='2'>han er større end alle andre. </l><l level='1'>Hest og rytter </l><l level='2'>kastede han i havets dyb. </l></lg><h3>Det bitre vand i Mara og Elims kilder</h3><p><q>22</q> Derpå førte Moses Israels folk videre fra Det Røde Hav ind i Shurs Ørken, og de gik i tre dage uden at finde vand. <q>23</q> Da de kom til Mara, fandt de en lille sø, men vandet var bittert og ikke til at drikke. <q>24</q> Så beklagede folket sig til Moses. Hvad har du tænkt, vi skal drikke? jamrede de. </p><p><q>25</q> Da bad Moses Herren om hjælp, og Herren viste ham en bestemt slags træ, og da han kastede et stykke af træet i søen, blev det muligt at drikke vandet. </p><p>Det var her i ørkenen, at Herren gav Israels folk sine forordninger og retningslinier, og det var her, han satte dem på prøve, idet han sagde: <q>26</q> Hvis I vil lytte til Jahve, jeres Gud, følge mine forordninger og gøre det, som er rigtigt i mine øjne, så skal I ikke lide under de plager, jeg sendte over egypterne. Jeg er Herren, og jeg kan helbrede jer. </p><p><q>27</q> Da de gik videre fra Mara, kom de til Elim, hvor der var tolv vandkilder og 70 palmetræer, og de slog lejr ved kilderne. </p>"}