{"text":"<h3>Bøn under sygdom</h3><p><q>2</q> Gud velsigner dem, der tager sig af de fattige, </p><lg><l level='2'>han hjælper dem, når de selv får problemer. </l><l level='1'><q>3</q> Han beskytter dem og holder dem i live, </l><l level='2'>han velsigner dem i landet </l><l level='3'>og redder dem fra fjendens angreb. </l><l level='1'><q>4</q> Når de er syge, tager han sig af dem </l><l level='2'>og helbreder dem fra alle deres sygdomme. </l><l level='1'><q>5</q> Herre, bad jeg, jeg har syndet imod dig, </l><l level='2'>men vær nådig og helbred mig. </l><l level='1'><q>6</q> Fjenderne siger med skadefryd: Gid han snart må dø </l><l level='2'>og hans navn blive glemt for altid! </l><l level='1'><q>7</q> Når de kommer og besøger mig, </l><l level='2'>tager de en venlig maske på, </l><l level='1'>men de tror på de negative rygter, </l><l level='2'>som de selv går rundt og spreder. </l><l level='1'><q>8</q> Dem, der hader mig, tænker det værste </l><l level='2'>og håber, at jeg snart er død og borte. </l><l level='1'><q>9</q> Det er en alvorlig sygdom, hvisker de til hinanden. </l><l level='2'>Han kommer sig aldrig igen. </l><l level='1'><q>10</q> Selv min nære ven, som jeg stolede på, </l><l level='2'>og som jeg spiste sammen med, </l><l level='3'>bekæmper mig. </l><l level='1'><q>11</q> Herre, vær nådig og helbred mig, </l><l level='2'>så jeg kan gengælde dem, </l><l level='3'>hvad de har gjort imod mig. </l><l level='1'><q>12</q> Du har ikke ladet fjenden sejre over mig. </l><l level='2'>Derfor ved jeg, at du holder af mig. </l><l level='1'><q>13</q> Du har bevaret mig, fordi jeg var oprigtig, </l><l level='2'>og du vil altid lade mig leve i din nærhed. </l><l level='1'><q>14</q> Lovet være Herren, Israels Gud, </l><l level='2'>fra evighed og til evighed. </l><l level='1'>Amen, amen. </l></lg>"}