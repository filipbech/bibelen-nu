{"text":"<h3>Visdommen og dårskaben</h3><p><q>1</q> Visdommen har bygget et stort palads </p><lg><l level='2'>med syv smukt udskårne søjler. </l><l level='1'><q>2</q> Bordet er dækket til fest </l><l level='2'>med lækker mad og udsøgte vine. </l><l level='1'><q>3</q> Tjenerne er ude at indbyde folk, </l><l level='2'>de kalder fra byens højdedrag: </l><l level='1'><q>4</q> Kom, I enfoldige mennesker, </l><l level='2'>hvis I ønsker at få indsigt. </l><l level='1'><q>5</q> Kom med til visdommens fest </l><l level='2'>og smag den udsøgte vin. </l><l level='1'><q>6</q> Opgiv jeres tåbelige tanker, </l><l level='2'>lær at blive vise, så I kan leve ret. </l><l level='1'><q>7</q> Det er farligt at irettesætte de hovmodige, </l><l level='2'>at undervise dem giver kun problemer. </l><l level='1'><q>8</q> Hvis du prøver at belære de hovmodige, vil de hade dig, </l><l level='2'>men de vise sætter pris på en tilrettevisning. </l><l level='1'><q>9</q> Vejled de vise, så bliver de endnu visere. </l><l level='2'>Undervis de kloge, og deres lærdom forøges. </l><l level='1'><q>10</q> Ærefrygt for Herren fører til visdom, </l><l level='2'>at kende den hellige Gud giver forstand. </l><l level='1'><q>11</q> Visdom forlænger ens levetid, </l><l level='2'>der lægges flere år til ens liv. </l><l level='1'><q>12</q> Når du er vis, er det til dit eget bedste, </l><l level='2'>vrager du visdom, skader du dig selv. </l><l level='1'><q>13</q> Dårskab er som en trodsig kvinde, </l><l level='2'>ganske tåbelig og uden forstand. </l><l level='1'><q>14</q> Hun sidder i sin gadedør og venter, </l><l level='2'>mens hun ser ud over byen. </l><l level='1'><q>15</q> Hun kalder på dem, der går forbi, </l><l level='2'>mens de er fordybet i egne tanker: </l><l level='1'><q>16</q> Kom indenfor, I uvidende, </l><l level='2'>hvis I ønsker at lære noget. </l><l level='1'><q>17</q> Den forbudte frugt smager bedst, </l><l level='2'>det er herligt at have hemmeligheder! </l><l level='1'><q>18</q> Den naive ved ikke, at det fører til død, </l><l level='2'>at alle hendes gæster ender i graven. </l></lg>"}