{"text":"<h3>Fordelen ved at adlyde Gud</h3><p><q>2</q> Jeg vil prise Herren til hver en tid, </p><lg><l level='2'>altid fortælle om hans magt og storhed. </l><l level='1'><q>3</q> Jeg glæder mig over, hvad Herren har gjort, </l><l level='2'>lad de forkuede høre det og fryde sig. </l><l level='1'><q>4</q> Kom og slut jer til mig, </l><l level='2'>lad os sammen prise Herren. </l><l level='1'><q>5</q> Jeg bad Herren om hjælp, og han svarede mig, </l><l level='2'>han befriede mig fra al min frygt. </l><l level='1'><q>6</q> De, som stoler på Herren, skal stråle af glæde, </l><l level='2'>for han vil aldrig nogensinde skuffe dem. </l><l level='1'><q>7</q> Jeg råbte til Herren i min nød, </l><l level='2'>og han reddede mig ud af mine problemer. </l><l level='1'><q>8</q> For Herrens engel redder enhver, </l><l level='2'>som ønsker at gøre Guds vilje. </l><l level='1'><q>9</q> Prøv selv at opleve Herrens godhed, </l><l level='2'>lykkelige er de, der søger hjælp hos ham. </l><l level='1'><q>10</q> Adlyd Herren, I, som tilhører ham, </l><l level='2'>de, der følger ham, får, hvad de har brug for. </l><l level='1'><q>11</q> Selv stærke løver lider nød og sulter, </l><l level='2'>men de, der stoler på Herren, lider ingen nød. </l><l level='1'><q>12</q> Kom, mine børn, og hør, hvad jeg siger. </l><l level='2'>Jeg vil lære jer, hvordan man viser Herren ære. </l><l level='1'><q>13</q> I, der gerne vil have et godt liv </l><l level='2'>og ønsker jer gode dage, </l><l level='1'><q>14</q> I skal holde jeres tunge i skak </l><l level='2'>og ikke lade løgn komme over jeres læber. </l><l level='1'><q>15</q> Hold jer fra det onde, </l><l level='2'>gør det gode og stræb efter fred. </l><l level='1'><q>16</q> Herren beskytter de retskafne </l><l level='2'>og hører deres bøn om hjælp. </l><l level='1'><q>17</q> Men han er imod dem, der handler ondt. </l><l level='2'>Han udrydder dem helt, så de ikke huskes. </l><l level='1'><q>18</q> Han hører de retsindiges råb om hjælp, </l><l level='2'>redder dem ud af deres problemer. </l><l level='1'><q>19</q> Herren er hos dem, der føler sig knust, </l><l level='2'>han hjælper dem, der er dybt deprimerede. </l><l level='1'><q>20</q> De uskyldige kommer også ud i problemer, </l><l level='2'>men Herren hjælper dem igennem dem alle. </l><l level='1'><q>21</q> Ja, han beskytter dem fra alt det onde, </l><l level='2'>så de ikke bliver knust derved. </l><l level='1'><q>22</q> De onde må bøde for deres ondskab, </l><l level='2'>de, der bekæmper de uskyldige, bliver straffet. </l><l level='1'><q>23</q> Men Herren redder sine tjenere. </l><l level='2'>De, der søger ham, bliver ikke straffet. </l></lg>"}