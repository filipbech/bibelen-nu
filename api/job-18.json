{"text":"<h3>Bildads anden tale til Job</h3><p><q>1</q> Nu gik Bildad igen i rette med Job: </p><lg><l level='1'><q>2</q> Hold nu op med al din snak, Job! </l><l level='2'>Kom til fornuft, så vi kan tale sammen. </l><l level='1'><q>3</q> Hvad regner du os egentlig for? </l><l level='2'>En flok dumme, umælende får? </l><l level='1'><q>4</q> Du opnår intet ved at pine og plage dig selv. </l><l level='2'>Verden går videre, uanset hvad du gør. </l><l level='1'><q>5</q> Synd fører nu engang til straf, </l><l level='2'>og de ondes livslys slukkes. </l><l level='1'><q>6</q> Mørket indhyller deres bolig, </l><l level='2'>og de får et ulykkelig endeligt. </l><l level='1'><q>7</q> Deres faste skridt bliver usikre, </l><l level='2'>de snubler over deres egne ben. </l><l level='1'><q>8</q> Deres fødder fører dem til fald, </l><l level='2'>de er ude på gyngende grund. </l><l level='1'><q>9</q> De går lige i fælden og sidder fast i saksen, </l><l level='2'>får en løkke om foden og kan ikke komme fri. </l><l level='1'><q>10</q> En skjult snor er spændt ud over vejen, </l><l level='2'>et reb ligger parat som en løkke. </l><l level='1'><q>11</q> Rædselen kommer imod dem fra alle sider, </l><l level='2'>angsten er lige i hælene på dem. </l><l level='1'><q>12</q> Deres livskraft udtæres, </l><l level='2'>undergangen ligger på lur efter dem, </l><l level='1'><q>13</q> sygdom æder dem langsomt op, </l><l level='2'>døden har lagt sin klamme hånd på dem. </l><l level='1'><q>14</q> De trækkes ud af deres trygge bolig </l><l level='2'>og føres frem til den frygtelige død. </l><l level='1'><q>15</q> Ild og svovl regner ned over dem, </l><l level='2'>deres ejendom bliver omdannet til aske. </l><l level='1'><q>16</q> De er som et træ med udtørrede rødder, </l><l level='2'>hvor alle grenene er ved at visne. </l><l level='1'><q>17</q> Ingen mindes dem, når de er borte, </l><l level='2'>deres navne går hurtigt i glemmebogen. </l><l level='1'><q>18</q> De udslettes fra jordens overflade, </l><l level='2'>skubbes fra lyset ind i mørket. </l><l level='1'><q>19</q> De efterlader sig ingen arvinger, </l><l level='2'>deres slægt uddør med dem. </l><l level='1'><q>20</q> Alle, som hører om deres ulykke, </l><l level='2'>gribes af gru og forfærdelse. </l><l level='1'><q>21</q> Ja, sådan går det onde mennesker, </l><l level='2'>dem, der ikke har ærefrygt for Gud. </l></lg>"}