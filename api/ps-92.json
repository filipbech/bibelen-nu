{"text":"<h3>Lovsang i Guds hus</h3><p><q>2</q> Det er godt at takke dig, Herre, </p><lg><l level='2'>at lovsynge den almægtige Gud, </l><l level='1'><q>3</q> at mindes din nåde hver morgen, </l><l level='2'>at takke dig for din trofasthed hver aften, </l><l level='1'><q>4</q> at prise dig til harpeklang, </l><l level='2'>til toner fra lut og lyre. </l><l level='1'><q>5</q> Jeg fryder mig over dine undere, </l><l level='2'>glæder mig over dine gerninger. </l><l level='1'><q>6</q> Du gør utrolige ting, Herre, </l><l level='2'>dine tanker er ufattelige. </l><l level='1'><q>7</q> Der er noget, som tåber ikke kan begribe, </l><l level='2'>en sandhed, de uvidende ikke kan forstå: </l><l level='1'><q>8</q> Selv om de gudløse ser ud til at klare sig godt, </l><l level='2'>bliver de til sidst udslettet for evigt. </l><l level='1'><q>9</q> Men du, Herre, har magten i al evighed, </l><l level='2'><q>10</q> du nedkæmper alle dine fjender. </l><l level='1'>De gudløse vil gå til grunde, </l><l level='2'>de onde vil blive gjort til intet. </l><l level='1'><q>11</q> Du har givet mig styrke som vildoksen, </l><l level='2'>din støtte giver mig glæde og fremgang. </l><l level='1'><q>12</q> Jeg har set mine fjender falde, </l><l level='2'>hørt om mine angriberes nederlag. </l><l level='1'><q>13</q> De retskafne trives som mægtige palmer, </l><l level='2'>vokser sig store som Libanons cedre. </l><l level='1'><q>14</q> De er plantet i Herrens Hus, </l><l level='2'>dér trives de under hans pleje. </l><l level='1'><q>15</q> Selv i alderdommen bærer de frugt, </l><l level='2'>de bevarer deres friskhed og livskraft. </l><l level='1'><q>16</q> De vidner om Herrens beskyttelse, </l><l level='2'>han er helt igennem god og retfærdig. </l></lg>"}