{"text":"<h3>Jerusalems synd og dom</h3><p><q>1</q> Ve Jerusalem, den oprørske by, </p><lg><l level='2'>fuld af synd og undertrykkelse. </l><l level='1'><q>2</q> Den afviser enhver advarsel </l><l level='2'>og nægter at høre efter. </l><l level='1'>Den har ikke sat sin lid til Herren, </l><l level='2'>søger slet ikke sin Gud. </l><l level='1'><q>3</q> Dens magthavere er brølende løver, </l><l level='2'>dens dommere er glubske ulve. </l><l level='1'>Har de først fået fat i et bytte, </l><l level='2'>fortærer de det rub og stub. </l><l level='1'><q>4</q> Dens profeter går rundt og praler, </l><l level='2'>men er fulde af løgn og bedrag. </l><l level='1'>Dens præster håner det, som er helligt, </l><l level='2'>overtræder Guds love uden skrupler. </l><l level='1'><q>5</q> Men Herren er dog stadig i byen, </l><l level='2'>det er ikke ham, der gør uret. </l><l level='1'>Hver morgen viser han sin godhed, </l><l level='2'>ved hver solopgang er han til stede. </l><l level='1'>Men de gudløse fortsætter deres gerninger, </l><l level='2'>for de har ikke skam i livet. </l><l level='1'><q>6</q> Herren siger: Jeg har udryddet mange folkeslag </l><l level='2'>og ødelagt deres befæstede byer. </l><l level='1'>Jeg har lagt gaderne øde, </l><l level='2'>så ingen længere går på dem. </l><l level='1'>Byerne er nu folketomme, </l><l level='2'>så ingen længere bor i dem. </l><l level='1'><q>7</q> Jeg tænkte: Jerusalem må da tage ved lære </l><l level='2'>og vise ærefrygt for mig. </l><l level='1'>Havde de gjort det, havde de undgået min straf, </l><l level='2'>og byen ville ikke blive ødelagt. </l><l level='1'>Men de fremturede i deres synd, </l><l level='2'>og det blev om muligt endnu værre. </l></lg><h3>Den endelige dom</h3><lg><l level='1'><q>8</q> Endvidere siger Herren: </l><l level='1'>Derfor må I tålmodigt vente på den dag, </l><l level='2'>hvor jeg rejser mig.</l><l level='1'>Da vil jeg afsige min retfærdige dom </l><l level='2'>og samle alle jordens folk sammen. </l><l level='1'>Da vil jeg udøse min vrede over dem. </l><l level='2'>I min lidenskab vil jeg brænde jorden op. </l></lg><h3>Frelse og genoprettelse</h3><lg><l level='1'><q>9</q> Da vil jeg rense mit folks hjerter </l><l level='2'>og ændre deres tanker og tale. </l><l level='1'>Så skal de alle tilbede mig, </l><l level='2'>og tjene mig enigt og trofast. </l><l level='1'><q>10</q> Fra jordens fjerneste egne kommer mit adspredte folk, </l><l level='3'>og tilbeder mig med offergaver. </l><l level='1'><q>11</q> Da skal I ikke længere skamme jer </l><l level='2'>over al jeres ondskab og oprør mod mig. </l><l level='1'>For jeg vil fjerne alle de stolte iblandt jer, </l><l level='2'>ingen skal hovmode sig på mit hellige bjerg. </l><l level='1'><q>12</q> De, der er tilbage, er de afmægtige og ydmyge, </l><l level='2'>den rest, der søger tilflugt hos mig. </l><l level='1'><q>13</q> Der bliver en rest af mit folk, Israel, </l><l level='2'>som ikke begår uret eller lyver og bedrager. </l><l level='1'>De skal få lov at leve i fred, </l><l level='2'>og ingen vil terrorisere dem. </l><l level='1'><q>14</q> Syng af glæde, Jerusalems indbyggere. </l><l level='2'>Råb af fryd, Israels folk. </l><l level='3'>Ja, glæd jer af hele jeres hjerte. </l><l level='1'><q>15</q> Herren har fritaget jer fra straffen </l><l level='2'>og overvundet alle jeres fjender. </l><l level='1'>Nu bor Herren, Israels Konge, midt iblandt jer. </l><l level='2'>Aldrig mere skal I frygte noget ondt. </l><l level='1'><q>16</q> Den dag vil man sige til Jerusalems indbyggere: </l><l level='2'>Frygt ikke. Opgiv ikke modet. </l><l level='1'><q>17</q> Herren, jeres Gud, bor midt iblandt jer. </l><l level='2'>Han er jeres mægtige Frelser. </l><l level='1'>Han elsker jer og glæder sig over jer, </l><l level='2'>han fornyer jer med sin kærlighed, </l><l level='1'>han synger af glæde over jer </l><l level='2'>som på højtidsdagene. </l><l level='1'><q>18</q> Herren siger: </l><l level='1'>I skal ikke længere sørge over, </l><l level='2'>at I ikke kunne deltage i højtiderne.</l><l level='1'><q>19</q> Til den tid vil jeg straffe jeres undertrykkere. </l><l level='1'>Jeg vil helbrede de haltende </l><l level='2'>og samle dem, der blev adspredt. </l><l level='1'>Jeg vil vende deres vanære til ære </l><l level='2'>og gøre dem berømte over hele jorden. </l><l level='1'><q>20</q> Til den tid vil jeg samle jer sammen </l><l level='2'>og føre jer hjem igen. </l><l level='1'>Jeg vil skabe respekt om jer </l><l level='2'>og give jer et godt ry blandt jordens folk. </l><l level='1'>I vil få at se, hvordan jeg genopretter jer. </l></lg>"}