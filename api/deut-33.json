{"text":"<p><q>1</q> Før sin død velsignede profeten Moses israelitterne med følgende ord: </p><lg><l level='1'><q>2</q> Fra Sinai førte Herren os fremad, </l><l level='2'>i Seir så vi hans herlighed, </l><l level='2'>på Parans bjerge hans stråleglans. </l><l level='1'>Hans hellige titusinder fulgte ham, </l><l level='2'>da han kom sydfra til Moabs skråninger.</l><l level='1'><q>3</q> Herren elsker sit folk, </l><l level='2'>han holder hånden over sine hellige, </l><l level='2'>de, som følger i hans fodspor </l><l level='2'>og adlyder alle hans bud, </l><l level='1'><q>4</q> alle de love, som jeg pålagde folket, </l><l level='2'>og som Jakobs slægt fik i eje. </l><l level='1'><q>5</q> Herren blev Israels hersker, </l><l level='2'>dengang folkets ledere samledes, </l><l level='2'>og alle stammer gav deres ja. </l><l level='1'><q>6</q> Herre, lad <i>Ruben</i> leve og ikke uddø, </l><l level='2'>selvom hans stammetal er lille.</l><l level='1'><q>7</q> Herre, hjælp <i>Juda</i> imod hans fjender. </l><l level='2'>Vær du den, som forsvarer ham. </l><l level='1'>Bring ham hjem fra krigen i god behold. </l><l level='2'>Hør, han råber til dig om hjælp. </l><l level='1'><q>8</q> Herre, åbenbar ved Urim og Tummim </l><l level='2'>din vilje for <i>Levi</i>, din trofaste tjener, </l><l level='1'>som du satte på prøve ved Massa, </l><l level='2'>og irettesatte ved Meribas vande. </l><l level='1'><q>9</q> Han var mere loyal over for dig </l><l level='2'>end over for sin egen familie. </l><l level='1'>Han adlød dine befalinger, </l><l level='2'>var trofast imod din pagt. </l><l level='1'><q>10</q> Han skal lære Israels folk dine bud, </l><l level='2'>Jakobs børn dine love. </l><l level='1'>Han skal ofre dig duftende røgelse, </l><l level='2'>bringe brændofre op på dit alter. </l><l level='1'><q>11</q> Herre, velsign ham med styrke, </l><l level='2'>må hans tjeneste være til glæde for dig. </l><l level='1'>Knus hans fjender, som hader ham, </l><l level='2'>så de aldrig rejser sig imod ham igen. </l><l level='1'><q>12</q> <i>Benjamin</i> er Herrens yndling, </l><l level='2'>han kan trygt hvile sig. </l><l level='1'>Han beskyttes dagen lang, </l><l level='2'>han omsluttes af Herrens arme. </l><l level='1'><q>13</q> Herren velsigne <i>Josefs</i> land, </l><l level='2'>med himlens regn og jordens kilder. </l><l level='1'><q>14</q> med solmoden frugt og rigelig afgrøde, </l><l level='2'><q>15</q> med det bedste fra de ældgamle bjerge, </l><l level='2'>med en herlig høst fra de evige høje, </l><l level='1'><q>16</q> med alt det bedste, som jorden rummer, </l><l level='2'>med nåde fra ham, som talte til mig </l><l level='2'>ved den brændende tornebusk. </l><l level='1'>Velsignet er Josef som leder blandt sit folk, </l><l level='2'>som fyrste over sine brødre. </l><l level='1'><q>17</q> Han er stærk som tyren, </l><l level='2'>har horn som vildoksen. </l><l level='1'>Han gennemborer fjenderne, </l><l level='2'>jager dem på flugt til jordens ender. </l><l level='1'>Efraims mægtige hær er hans styrke, </l><l level='2'>Manasses talstærke folk kæmper tappert. </l><l level='1'><q>18</q> <i>Zebulon</i> bliver velsignet på sine handelsrejser. </l><l level='2'><i>Issakars</i> telte vil bugne af gods og guld. </l><l level='1'><q>19</q> De vil samle folkene på bjerget </l><l level='2'>og i fællesskab bringe ofre til Herren. </l><l level='1'>De bringer havets rigdomme i hus </l><l level='2'>og graver skatte op af sandet. </l><l level='1'><q>20</q> Tak, Herre, at du giver god plads til <i>Gads</i> stamme. </l><l level='1'>Som løven ligger Gad på lur, </l><l level='2'>parat til at rive fjendens hoved eller arm af. </l><l level='1'><q>21</q> Han valgte den bedste del af landet, </l><l level='2'>et område, der passer sig for en leder. </l><l level='1'>Når Israels ledere er samlet, </l><l level='2'>er Gad parat til at handle på Herrens bud. </l><l level='1'><q>22</q> <i>Dan</i> er som en løveunge, </l><l level='2'>der springer frem fra Bashan. </l><l level='1'><q>23</q> <i>Naftali</i> er mæt af velsignelse </l><l level='2'>og fyldt med Herrens nåde. </l><l level='1'>Han får søen og solsiden i eje. </l><l level='1'><q>24</q> <i>Asher</i> er en særlig velsignet søn, </l><l level='2'>en yndling blandt sine brødre, </l><l level='1'>hans land vil blive fyldt med oliven. </l><l level='1'><q>25</q> Hans byer har porte af jern og bronze, </l><l level='1'>hans styrke vil vare, så længe han lever. </l><l level='1'><q>26</q> Der er ingen som Israels Gud. </l><l level='1'>Han farer frem over himlen for at hjælpe, </l><l level='2'>han rider på skyerne som en konge. </l><l level='1'><q>27</q> Den evige Gud er din tilflugt, </l><l level='2'>hans evige arme holder dig oppe. </l><l level='1'>Han jager fjenden på flugt foran dig </l><l level='2'>og befaler dig at udslette ham. </l><l level='1'><q>28</q> Israel skal bo i tryghed, </l><l level='2'>Jakobs børn får egen bolig </l><l level='1'>i et land fyldt med korn og vin, </l><l level='2'>hvor himlen drypper af væde. </l><l level='1'><q>29</q> Israel, hvor er du velsignet, </l><l level='2'>et folk, der befries af Herren selv. </l><l level='1'>Han er dit skjold og din redning, </l><l level='2'>han er dit sejrende sværd. </l><l level='1'>Dine fjender bøjer sig i støvet for dig, </l><l level='2'>men du udsletter dem.</l></lg>"}