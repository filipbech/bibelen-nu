{"text":"<p><q>1</q> Du smukkeste blandt kvinder, sig os, </p><lg><l level='2'>hvor din elskede er gået hen, </l><l level='3'>så vi kan hjælpe dig med at finde ham! </l></lg><lg><l level='1'><q>2</q> Min elskede er gået ned i sin have til bedene med krydderurter. </l><l level='2'>Der plukker han liljer, mens han nyder dens skønhed. </l><l level='1'><q>3</q> Min elskede er min, og jeg er hans. </l><l level='2'>Han græsser som en gazelle mellem liljer. </l></lg><h3>Femte sang:De nygiftes glæde over hinanden</h3><lg><l level='1'><q>4</q> Min elskede, du er yndig som landskabet ved Tirtza, </l><l level='2'>henrivende som Jerusalem, </l><l level='3'>imponerende som stjernehæren på himlens bue.</l><l level='1'><q>5</q> Se ikke så direkte på mig, </l><l level='2'>for dine øjnes skønhed overvælder mig. </l><l level='1'>Dit hår bølger nedad som en flok sorte geder </l><l level='2'>på en bakkeskråning i Gilead. </l><l level='1'><q>6</q> Dine tænder er hvide som en nyvasket fåreflok; </l><l level='2'>hver har sin tvilling, ingen står alene. </l><l level='1'><q>7</q> Dine kinder bag sløret er røde som to halve granatæbler. </l><l level='1'><q>8</q> Om jeg så havde tres dronninger og firs medhustruer </l><l level='2'>foruden utallige tjenestepiger, </l><l level='1'><q>9</q> ville du overgå dem alle i skønhed, min due - </l><l level='2'>du er fuldkommen! </l><l level='1'>Du er din mors eneste datter, </l><l level='2'>du er hendes yndling, </l><l level='3'>og hun har kun godt at sige om dig. </l><l level='1'>Byens piger priser din skønhed, når de ser dig, </l><l level='2'>dronninger og medhustruer lovpriser din charme og ynde. </l><l level='1'><q>10</q> Hvem er skøn som morgenrøden, spørger de, </l><l level='2'>smuk som månen, strålende som solen, </l><l level='3'>og imponerende som stjernehæren på himlens bue?</l><l level='1'><q>11</q> Jeg gik ned gennem nøddehegnet for at finde blomster i dalen, </l><l level='2'>for at se, om der var nye skud på vinrankerne </l><l level='3'>og blomsterknopper på granatæbletræerne. </l><l level='1'><q>12</q> Jeg var ude af mig selv af kærlighed. </l><l level='2'>Giv mig dér din dejlige myrra, du fyrstedatter.</l></lg>"}