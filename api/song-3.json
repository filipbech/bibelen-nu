{"text":"<p><q>1</q> En nat lå jeg i min seng og drømte om min elskede. </p><lg><l level='2'>Jeg længtes efter ham. </l><l level='3'>Jeg lå og ventede på ham, men han kom ikke. </l><l level='1'><q>2</q> Så besluttede jeg at gå ud i byen </l><l level='2'>og lede efter ham på gader og stræder, </l><l level='3'>men jeg kunne ikke finde ham. </l><l level='1'><q>3</q> Jeg mødte vægterne på deres runde og spurgte: </l><l level='2'>Har I mon set ham, jeg elsker? </l><l level='1'><q>4</q> Kort efter fandt jeg min elskede. </l><l level='2'>Jeg klyngede mig til ham og slap ham ikke, </l><l level='1'>før jeg havde ført ham til min mors hus, </l><l level='2'>ind i det værelse, hvor jeg selv engang blev undfanget. </l><l level='1'><q>5</q> Jerusalems unge piger, lov mig ved gazeller og markens dådyr, </l><l level='2'>at I ikke vækker kærligheden, før tiden er inde! </l></lg><h3>Tredje sang: Bryllupsfesten</h3><lg><l level='1'><q>6</q> Hvem er det, der nærmer sig fra ørkenen i en støvsky? </l><l level='2'>Der er en duft af røgelse, myrra og kostbare krydderurter. </l><l level='1'><q>7</q> Det er Salomons bærestol, </l><l level='2'>eskorteret af tres af Israels mægtigste mænd. </l><l level='1'><q>8</q> De er alle bevæbnet med sværd, alle er de erfarne krigere, </l><l level='2'>alle har sværd ved siden til beskyttelse mod natlige farer. </l><l level='1'><q>9</q> Salomon lod sin kongelige bærestol bygge af udsøgt træ fra Libanon. </l><l level='2'><q>10-11</q> Stolen er belagt med sølv og armlænene med det pureste guld. </l><l level='1'>Sædet er polstret med kostbart, purpurfarvet uld </l><l level='2'>og betrukket med fornemt læder.</l><l level='1'>Kom herud, Jerusalems unge piger, </l><l level='2'>kom og se, Zions døtre: </l><l level='1'>Kong Salomon bærer bryllupskransen, </l><l level='2'>som hans mor har sat på hans hoved. </l><l level='1'>Det er hans bryllupsdag, </l><l level='2'>en stor og festlig dag. </l></lg>"}