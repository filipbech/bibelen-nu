{"text":"<h3>Menneskets ondskab og Guds godhed</h3><p><q>2</q> Onde mennesker har et oprørsk hjerte, </p><lg><l level='2'>de har ingen respekt for Gud. </l><l level='1'><q>3</q> De er blændet af deres eget hovmod, </l><l level='2'>de vil ikke erkende deres egen synd. </l><l level='1'><q>4</q> Deres tale er løgn og bedrag, </l><l level='2'>de er ligeglade med, hvad der er ret og rigtigt. </l><l level='1'><q>5</q> De ligger om natten og lægger onde planer, </l><l level='2'>de gør bevidst det, de ved, er forkert, </l><l level='3'>i stedet for at tage afstand fra det onde. </l><l level='1'><q>6</q> Herre, din nåde er uden ende, </l><l level='2'>din trofasthed er uden begrænsning. </l><l level='1'><q>7</q> Din godhed er uden sidestykke, </l><l level='2'>din visdom er ufattelig som havets dyb. </l><l level='3'>Du holder hånden over både mennesker og dyr. </l><l level='1'><q>8</q> Hvor er din kærlighed fantastisk, Gud, </l><l level='2'>mennesker søger ly i dine vingers skygge. </l><l level='1'><q>9</q> De nyder velsignelsen fra dit eget bord, </l><l level='2'>og du lader dem drikke af din herligheds kilde. </l><l level='1'><q>10</q> Du er den, der giver liv til os alle, </l><l level='2'>du er Lyset, som oplyser vores indre. </l><l level='1'><q>11</q> Din kærlighed omslutter dem, der følger dig, </l><l level='2'>de oprigtige af hjertet kan regne med din hjælp. </l><l level='1'><q>12</q> Lad ikke de hovmodige trampe mig ned, </l><l level='2'>eller gudløse mennesker jage mig bort. </l><l level='1'><q>13</q> Jeg ved, at de onde vil få deres straf, </l><l level='2'>de bliver slået ud, så de ikke rejser sig igen. </l></lg>"}