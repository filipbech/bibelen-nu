{"text":"<h3>Nineves fald forudsiges</h3><p><q>1</q> I ånden hører jeg sendebudets fodtrin på bjergene. </p><lg><l level='2'>Han bringer godt nyt om fred. </l><l level='1'>Nu kan I fejre jeres fester igen, Judas folk. </l><l level='2'>Gør det, I lovede Herren, hvis han hørte jeres bønner. </l><l level='1'>For aldrig mere skal de onde assyrere besvære jer. </l><l level='2'>De bliver fuldstændig udryddet. </l><l level='1'><q>2</q> Nineve, det er ude med dig. </l><l level='2'>En hær er på vej imod dig. </l><l level='1'>Bevogt dine fæstninger, </l><l level='2'>hold udkig ved indfaldsvejene </l><l level='3'>og gør dig klar til krig. </l><l level='1'><q>3</q> Herren vil genoprette Israels ære </l><l level='2'>og give det dets værdighed tilbage. </l><l level='1'>Landet blev jo hærget af fjenden, </l><l level='2'>vinstokkens grene blev ødelagt. </l><l level='1'><q>4</q> Soldaterne er klædt i blodrøde uniformer </l><l level='2'>og har kobberrøde skjolde. </l><l level='1'>Spyddene svinger i deres hænder, </l><l level='2'>stridsvognenes stålplader glimter som ild. </l><l level='1'><q>5</q> De kører vildt gennem gaderne, </l><l level='2'>suser over torvene tæt efter hinanden. </l><l level='1'>Det minder om lyn, der farer frem og tilbage </l><l level='2'>eller fakler, der suser af sted. </l><l level='1'><q>6</q> Hærføreren råber en ordre til officererne, </l><l level='2'>soldaterne styrter frem mod bymuren </l><l level='3'>og kører angrebstårnene i stilling. </l><l level='1'><q>7</q> De store sluser ved floden bliver åbnet og skaber oversvømmelse, </l><l level='2'>paladset undermineres og bryder sammen. </l><l level='1'><q>8</q> Nineves indbyggerne føres bort som slaver. </l><l level='2'>De klager og sukker som duer, </l><l level='3'>de slår sig for brystet i fortvivlelse. </l><l level='1'><q>9</q> Folk strømmer ud fra Nineve som vand fra en dam, </l><l level='2'>hvor diget er brudt sammen. </l><l level='1'>Stands, stands! råbes der, </l><l level='2'>men strømmen er ikke til at standse. </l><l level='1'><q>10</q> Byen bliver plyndret for guld og sølv. </l><l level='2'>Alt, hvad der er værd at stjæle, bliver taget. </l><l level='1'><q>11</q> Alt bliver ødelagt, </l><l level='2'>total tomhed er tilbage. </l><l level='1'>Alle indbyggerne er rædselsslagne, </l><l level='2'>lamslåede og ligblege. </l><l level='1'><q>12</q> Den stolte løve har mistet sin hule, </l><l level='2'>de unge løver har mistet deres hjem. </l><l level='1'>Engang levede de trygt og uforstyrret, </l><l level='2'>både hanløven, hunløven og alle løveungerne. </l><l level='1'><q>13</q> Løven har selv røvet et utal af byer </l><l level='2'>og slæbt byttet hjem til hunløven og ungerne. </l><l level='1'>Den fyldte sin hule med krigsbytte, </l><l level='2'>store mængder af kostbarheder. </l><l level='1'><q>14</q> Det er mig, der straffer dig, </l><l level='2'>siger Herren, den Almægtige. </l><l level='1'>Dine stridsvogne vil gå op i røg, </l><l level='2'>og dine krigere bliver dræbt. </l><l level='1'>Aldrig mere skal du tage krigsbytte. </l><l level='2'>Det er slut med truslerne fra dine hærførere. </l></lg>"}