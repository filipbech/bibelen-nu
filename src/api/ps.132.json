{"text":"<h3>Herrens bolig</h3><p>Herre, du husker Davids hengivenhed. </p><lg><l level='1'><q>2</q> Han gav et højtideligt løfte, </l><l level='2'>han sagde til Israels mægtige Gud: </l><l level='1'><q>3</q> Jeg under mig ikke ro, </l><l level='2'>jeg vil ikke lægge mig til hvile, </l><l level='1'><q>4</q> jeg vil ikke sove, </l><l level='2'>jeg vil ikke lukke et øje, </l><l level='1'><q>5</q> før jeg har bygget Herren et hus, </l><l level='2'>en værdig bolig for Israels vældige Gud! </l><l level='1'><q>6</q> Vi hørte i Betlehem, at pagtens ark var blevet set, </l><l level='2'>vi tog til Jaars marker og fandt den. </l><l level='1'><q>7</q> Lad os nu bringe den til helligdommen, </l><l level='2'>så vi kan tilbede Gud ved hans fodskammel. </l><l level='1'><q>8</q> Kom, Herre, indtag din bolig, </l><l level='2'>på den Ark, der viser din magt. </l><l level='1'><q>9</q> Må præsterne altid gøre det rette, </l><l level='2'>og dit trofaste folk juble af glæde. </l><l level='1'><q>10</q> Du gav et løfte til David og hans slægt. </l><l level='2'>Forkast derfor ikke din udvalgte konge. </l><l level='1'><q>11</q> Du lovede David med en ed, </l><l level='2'>et løfte, som ikke kan brydes: </l><l level='1'>Jeg vil gøre din søn til konge, </l><l level='2'>han skal regere efter dig. </l><l level='1'><q>12</q> Og hvis dine efterkommere vil holde min pagt </l><l level='2'>og adlyde mine befalinger, </l><l level='1'>skal din slægt blive ved at regere, </l><l level='2'>sidde på tronen til evig tid. </l><l level='1'><q>13</q> Herren har udvalgt Zion, </l><l level='2'>dér ønsker han at bo. </l><l level='1'><q>14</q> Dette er mit blivende hjem, </l><l level='2'>det er her, jeg har valgt at bo. </l><l level='1'><q>15</q> Jeg velsigner byen med overflod, </l><l level='2'>jeg giver de fattige mad at spise. </l><l level='1'><q>16</q> Jeg udruster præsterne til deres gerning, </l><l level='2'>mit folk skal råbe af glæde. </l><l level='1'><q>17</q> Derfra skal en mægtig konge spire frem, </l><l level='2'>fra Davids slægt, som jeg har udvalgt. </l><l level='1'><q>18</q> Hans fjender vil blive til skamme, </l><l level='2'>men han selv skal regere i herlighed. </l></lg>"}