{"text":"<h3>Jobs nuværende elendighed</h3><p><q>1</q> Men ak, nu er jeg til grin for de unge, </p><lg><l level='2'>hvis fædre var samfundets udskud. </l><l level='1'>Jeg havde mere respekt for mine hyrdehunde, </l><l level='2'>end jeg plejede at have for dem. </l><l level='1'><q>2</q> De kunne ikke gøre et ordentlig stykke arbejde, </l><l level='2'>havde hverken energi eller kræfter til noget som helst. </l><l level='1'><q>3</q> De var udtærede af sult </l><l level='2'>og søgte efter føde i ødemarken. </l><l level='1'><q>4</q> De levede af planter fra vildmarken, </l><l level='2'>og hvad de kunne finde under en gyvelbusk.</l><l level='1'><q>5</q> De var udstødt af samfundet, </l><l level='2'>hængt ud som tyveknægte. </l><l level='1'><q>6</q> De holdt til i de stejle kløfter </l><l level='2'>og i vildmarkens klippehuler. </l><l level='1'><q>7</q> De brølede som dyr i buskene </l><l level='2'>og søgte ly i tornekrattet. </l><l level='1'><q>8</q> De var samfundets udskud, </l><l level='2'>blev ikke regnet for noget som helst. </l><l level='1'><q>9</q> Og nu håner deres børn mig! </l><l level='2'>De synger spotteviser om mig. </l><l level='1'><q>10</q> De afskyr mig og holder sig på afstand, </l><l level='2'>alt imens de spytter efter mig. </l><l level='1'><q>11</q> Siden Gud har ydmyget mig og berøvet mig alt, </l><l level='2'>mener folk, at de kan tillade sig hvad som helst. </l><l level='1'><q>12</q> De angriber mig fra alle sider, </l><l level='2'>og generer mig på alle måder. </l><l level='1'><q>13</q> De spærrer vejen for mig </l><l level='2'>og ødelægger mit liv totalt </l><l level='2'>uden at nogen hindrer dem. </l><l level='1'><q>14</q> De myldrer imod mig som fjender, </l><l level='2'>der er trængt igennem fæstningsmuren. </l><l level='1'><q>15</q> Jeg lever i konstant rædsel og frygt. </l><l level='2'>Min anseelse er borte med blæsten, </l><l level='2'>min værdighed forsvundet som en sky. </l><l level='1'><q>16</q> Mit hjerte er knust af sorg, </l><l level='2'>min sjæl tynges ned af depression. </l><l level='1'><q>17</q> Natten gnaver i mine knogler, </l><l level='2'>jeg kan ikke sove for smerter. </l><l level='1'><q>18</q> Du lagde din stærke hånd på mig, Gud, </l><l level='2'>du greb mig i kraven. </l><l level='1'><q>19</q> Du kastede mig ud som affald, </l><l level='2'>og her sidder jeg i støv og aske. </l><l level='1'><q>20</q> Jeg råbte til dig om hjælp, </l><l level='2'>men du svarede mig ikke. </l><l level='1'>Jeg bad til dig, </l><l level='2'>men du hørte mig ikke. </l><l level='1'><q>21</q> Du behandlede mig grusomt, </l><l level='2'>slog mig med din vældige magt. </l><l level='1'><q>22</q> Du slyngede mig ud i en voldsom vind, </l><l level='2'>jeg blev kastebold for stormen. </l><l level='1'><q>23</q> Du førte mig til gravens rand, </l><l level='2'>hvor jeg ved, at alt levende skal ende. </l><l level='1'><q>24</q> Råber man ikke om hjælp, når man er i nød? </l><l level='2'>Rækker man ikke hånden ud for at blive hjulpet? </l><l level='1'><q>25</q> Var jeg ikke barmhjertig, når andre kom i ulykke? </l><l level='2'>Viste jeg ikke omsorg for mennesker i nød? </l><l level='1'><q>26</q> Jeg forventede et lykkeligt liv, </l><l level='2'>men blev overvældet af ulykke. </l><l level='1'>Jeg glædede mig til en lys fremtid, </l><l level='2'>men endte i et kulsort mørke. </l><l level='1'><q>27</q> Smerterne piner min sjæl og min krop, </l><l level='2'>lidelserne fylder min dag og mine tanker. </l><l level='1'><q>28</q> Jeg går rundt i et evigt mørke uden solskin, </l><l level='2'>jeg klager min nød for mine venner. </l><l level='1'><q>29</q> Jeg hyler som en sjakal over min smerte, </l><l level='2'>jamrer som en struds i min nød. </l><l level='1'><q>30</q> Min hud er blevet mørk og skaller af, </l><l level='2'>min krop fortæres af feber. </l><l level='1'><q>31</q> Lyren bliver kun brugt til klagesange, </l><l level='2'>fløjten spiller kun sørgelige strofer. </l></lg>"}