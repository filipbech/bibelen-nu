{"text":"<h3>Guds uendelige storhed</h3><p><q>1</q> Det får mit hjerte til at banke voldsomt, </p><lg><l level='2'>det hopper næsten helt op i halsen. </l><l level='1'><q>2</q> Hør efter, når Gud taler fra stormvejret, </l><l level='2'>når hans tordenrøst ruller hen over os. </l><l level='1'><q>3</q> Lynene glimter hen over himlen </l><l level='2'>og rækker helt til jordens ende. </l><l level='1'><q>4</q> Derefter kommer tordenskraldet, </l><l level='2'>hans majestætiske, tordnende røst. </l><l level='1'>Han sparer ikke på lynene, </l><l level='2'>når han lader sin røst høre. </l><l level='1'><q>5</q> Guds storslåede stemme høres i bulderet, </l><l level='2'>han gør store og ufattelige ting. </l><l level='1'><q>6</q> Han befaler sneen at falde på jorden </l><l level='2'>og sender regnskyl i tykke tove. </l><l level='1'><q>7</q> Folk må standse op midt i deres arbejde </l><l level='2'>og anerkende Guds vældige magt. </l><l level='1'><q>8</q> Dyrene søger i skjul, </l><l level='2'>de bliver i deres huler. </l><l level='1'><q>9</q> Den bidende blæst lukkes ud fra sit hus </l><l level='2'>og kommer med kulde fra nord. </l><l level='1'><q>10</q> Gud ånder på vandet, </l><l level='2'>så overfladen fryser til is. </l><l level='1'><q>11</q> Han fylder skyerne med vand, </l><l level='2'>og fra dem udspringer hans lyn. </l><l level='1'><q>12</q> Skyerne farer frem og tilbage, </l><l level='2'>de bevæger sig efter hans vilje. </l><l level='1'>De udfører hans befalinger </l><l level='2'>ud over den vide jord, </l><l level='1'><q>13</q> hvad enten lynet kommer for at straffe, </l><l level='2'>eller regnen kommer for at velsigne. </l><l level='1'><q>14</q> Tænk dig om et øjeblik, Job, </l><l level='2'>læg mærke til Guds forunderlige gerninger. </l><l level='1'><q>15</q> Ved du, hvordan han styrer naturens kræfter, </l><l level='2'>hvordan han får lynene til at glimte fra skyerne? </l><l level='1'><q>16</q> Forstår du, hvordan skyerne kan svæve i luften? </l><l level='2'>Det er den Almægtiges underværker. </l><l level='1'><q>17</q> Du, som lider under den brændende sol, </l><l level='2'>når søndenvinden bringer en hedebølge, </l><l level='1'><q>18</q> var det dig, der hjalp ham udspænde himlens bue, </l><l level='2'>så den skinner som et spejl af blankt metal? </l><l level='1'><q>19</q> Job, hvad med at dele noget af din visdom med Gud, </l><l level='2'>for vi andre ved jo ingenting! </l><l level='1'><q>20</q> Tør du sige til Gud, at du vil fortælle ham noget? </l><l level='2'>Risikerer du ikke at dø ved at træde frem for ham? </l><l level='1'><q>21</q> Når vinden har blæst skyerne væk, </l><l level='2'>og solen kommer frem i al sin skarphed, </l><l level='2'>kan intet menneske holde ud at se på dens strålende lys. </l><l level='1'><q>22</q> Mod nord kan man se et gyldent skær, </l><l level='2'>men Guds herlighed er langt mere strålende. </l><l level='1'><q>23</q> Vi kan ikke mødes på lige fod med den almægtige Gud, </l><l level='2'>for hans magt er uendelig. </l><l level='1'>Hans godhed er uden grænser, </l><l level='2'>og han kan umuligt være uretfærdig. </l><l level='1'><q>24</q> Derfor har mennesker ærefrygt for ham, </l><l level='2'>men de selvretfærdige kan Gud ikke hjælpe. </l></lg>"}