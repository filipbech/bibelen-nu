{"text":"<h3>Hjælp i dødsangst</h3><p><q>1</q> Jeg elsker Herren, </p><lg><l level='2'>for han hører min bøn. </l><l level='1'><q>2</q> Han lytter til mit råb om hjælp, </l><l level='2'>jeg vil bede til ham, så længe jeg lever. </l><l level='1'><q>3</q> Døden holdt mig i sit kvælertag, </l><l level='2'>jeg var dødsens angst og dybt fortvivlet. </l><l level='1'><q>4</q> Da råbte jeg: Herre, red mig fra at dø! </l><l level='1'><q>5</q> Herren er god og nådig. </l><l level='2'>Vor Gud er fuld af barmhjertighed. </l><l level='1'><q>6</q> Han hjælper dem, der råber om hjælp, </l><l level='2'>han frelste mig i nødens stund. </l><l level='1'><q>7</q> Min sjæl, fald til ro igen, </l><l level='2'>for Herren har bevist sin godhed. </l><l level='1'><q>8</q> Han reddede mig fra døden, </l><l level='2'>mit øje fra gråd, min fod fra fald. </l><l level='1'><q>9</q> Jeg er stadig i live, </l><l level='2'>og jeg vil altid følge Herrens vej. </l><l level='1'><q>10</q> Jeg troede, og derfor talte jeg. </l><l level='2'>Herre! råbte jeg. Jeg er i stor nød! </l><l level='1'><q>11</q> I min bitre angst sagde jeg: </l><l level='2'>De er alle sammen fulde af løgn! </l><l level='1'><q>12</q> Hvad kan jeg give til Herren </l><l level='2'>for al hans godhed imod mig? </l><l level='1'><q>13</q> Jeg vil takke ham for min redning </l><l level='2'>med et drikoffer. </l><l level='1'><q>14</q> Jeg vil bringe ham de ofre, jeg har lovet, </l><l level='2'>for øjnene af hele folket. </l><l level='1'><q>15</q> Herren elsker sit folk, </l><l level='2'>han griber ind, hvis nogen er nær ved at dø. </l><l level='1'><q>16</q> Herre, jeg er din tjener, en simpel slave. </l><l level='2'>Tak, fordi du reddede mig fra døden. </l><l level='1'><q>17</q> Jeg vil bringe dig takofre </l><l level='2'>og lovprise dig. </l><l level='1'><q>18</q> Jeg vil bringe de ofre, jeg lovede, </l><l level='2'>for øjnene af hele folket, </l><l level='1'><q>19</q> midt i din helligdom, Herre, </l><l level='2'>midt i Jerusalem. </l><l level='1'>Halleluja! </l></lg>"}