{"text":"<h3>Bøn under lidelse</h3><p><q>2</q> Herre, straf mig ikke i vrede, </p><lg><l level='2'>irettesæt mig ikke i harme. </l><l level='1'><q>3</q> Vær barmhjertig, Herre, for jeg er svag. </l><l level='2'>Helbred mig, Herre, jeg ryster over det hele. </l><l level='1'><q>4</q> Jeg er fortvivlet og fuld af frygt. </l><l level='2'>Hvor længe skal jeg lide, Herre? </l><l level='1'><q>5</q> Hør mit råb og red mig, </l><l level='2'>vær mig nådig og hjælp mig. </l><l level='1'><q>6</q> I graven kan ingen tilbede dig, </l><l level='2'>de døde lovsynger dig ikke. </l><l level='1'><q>7</q> Jeg er udmattet af smerte, </l><l level='2'>jeg græder hver eneste nat, </l><l level='2'>min pude er gennemblødt af tårer. </l><l level='1'><q>8</q> Sorgen slører mit blik </l><l level='2'>på grund af mine mange fjender. </l><l level='1'><q>9</q> Gå væk fra mig, I onde mennesker, </l><l level='2'>for Herren har hørt min gråd. </l><l level='1'><q>10</q> Han har hørt mit suk, </l><l level='2'>og han vil svare på min bøn. </l><l level='1'><q>11</q> Alle mine fjender bliver ydmyget, </l><l level='2'>de gribes af rædsel og flygter. </l></lg>"}