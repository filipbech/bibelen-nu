{"text":"<p><q>1</q> Det er håbløst at forsøge at fange den. </p><lg><l level='2'>Synet af den er nok til, at modet forsvinder. </l><l level='1'><q>2</q> Når ingen tør kæmpe mod dette mægtige dyr, </l><l level='2'>hvem tør da kæmpe imod mig? </l><l level='1'><q>3</q> Hvem tør sige, at jeg skylder dem noget? </l><l level='2'>Alt i hele verden tilhører mig. </l><l level='1'><q>4</q> Lad mig beskrive Livjatans krop. </l><l level='2'>Den er velformet med enorme lemmer og vældig styrke. </l><l level='1'><q>5</q> Hvem kan flå huden af den </l><l level='2'>eller trænge ind under dens panser? </l><l level='1'><q>6</q> Hvem kan åbne munden på den, </l><l level='2'>så man ser de frygtindgydende tænder? </l><l level='1'><q>7</q> Ryggen er dækket af rækker af plader, </l><l level='2'>der beskytter den fuldstændigt som skjolde. </l><l level='1'><q>8</q> Pladerne sidder så tæt, </l><l level='2'>at intet kan trænge ind imellem dem. </l><l level='1'><q>9</q> De overlapper hinanden, </l><l level='2'>og det er umuligt at skille dem ad. </l><l level='1'><q>10</q> Når den fnyser, er det som lysglimt, </l><l level='2'>øjnene gløder som en solopgang. </l><l level='1'><q>11</q> Flammer står ud af munden på den, </l><l level='2'>et fyrværkeri af gnister. </l><l level='1'><q>12</q> Damp kommer ud ad dens næsebor </l><l level='2'>som fra en kedel med kogende vand. </l><l level='1'><q>13</q> Dens ånde får kul til at gløde, </l><l level='2'>fra gabet spruder den ild. </l><l level='1'><q>14</q> Halsmusklerne er utroligt stærke, </l><l level='2'>den skaber rædsel overalt, hvor den kommer. </l><l level='1'><q>15</q> Dens bug er hård og fast, </l><l level='2'>den kan modstå ethvert angreb. </l><l level='1'><q>16</q> Dens hjerte er hårdt som sten, </l><l level='2'>urokkeligt som en møllesten. </l><l level='1'><q>17</q> Går den til angreb, gyser de stærkeste helte, </l><l level='2'>de løber rædselsslagne deres vej. </l><l level='1'><q>18</q> Det er nytteløst at kæmpe imod den med sværd, </l><l level='2'>hverken spyd, pil eller lanse kan bruges. </l><l level='1'><q>19</q> Den bøjer jernstænger, som var det strå, </l><l level='2'>bronze splintrer den som råddent træ. </l><l level='1'><q>20</q> Pile kan ikke jage den på flugt, </l><l level='2'>og sten preller af som ingenting. </l><l level='1'><q>21</q> Stridskøller har ingen virkning, </l><l level='2'>og kastespyd ler den blot ad. </l><l level='1'><q>22</q> Dens bug er dækket af skarpe skæl, </l><l level='2'>som sætter dybe spor i jorden. </l><l level='1'><q>23</q> Flodvandet pisker den i kog, </l><l level='2'>det bobler som i en gryde. </l><l level='1'><q>24</q> Kølvandet er som en glinsende sti, </l><l level='2'>en stribe af sølvhvidt skum. </l><l level='1'><q>25</q> Der findes ingen skabning på jorden, </l><l level='2'>der er så frygtløs som den. </l><l level='1'><q>26</q> Den har intet at være bange for, </l><l level='2'>den er det stolteste dyr på jorden. </l></lg>"}