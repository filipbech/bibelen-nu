{"text":"<h3>Efraims territorium</h3><p><q>1-2</q> Ved lodtrækning fik Josefs efterkommere jord i et område, hvis sydgrænse startede ved Jordanfloden ud for Jeriko og gik videre op i højlandet til Betel (også kaldet Luz) og dernæst videre gennem arkitternes land til Atarot. <q>3</q> Derpå bøjede den mod sydvest til jafletitternes område og kom til Nedre Bet-Horon og videre til Gezer og derfra ud til Middelhavet. <q>4</q> De to stammer fra Josefs sønner, Efraim og Manasse, fik hver deres arvelod. </p><p><q>5</q> <i>Efraims arvelod:</i></p><p>Efraims klaners område gik fra Atarot-Addar mod øst til Øvre Bet-Horon mod vest, <q>6</q> og derfra gik grænsen ud til Middelhavet. Nordgrænsen gik gennem Mikmetat og videre østpå i en bue op til Taanat-Shilo og videre øst om Janoha. <q>7</q> Fra Janoha fortsatte den ned til Atarot og Naara øst om Jeriko for at ende ved Jordanfloden. <q>8</q> Fra Tappuach løb nordgrænsen vestpå langs med Kanakløften til Middelhavet. <q>9</q> Efraim fik tillige nogle byer inden for Manasses territorium. </p><p><q>10</q> De kanaanæere, som boede i Gezer, blev imidlertid aldrig drevet ud, og derfor lever de den dag i dag som slaver blandt Efraims folk. </p>"}