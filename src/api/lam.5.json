{"text":"<h3>De efterladte indbyggeres sorg og bøn om genoprettelse</h3><p><q>1</q> Herre, tænk på, hvor meget vi har lidt. Glem ikke al den foragt, vi har måttet tåle. </p><lg><l level='1'><q>2</q> Det land, du gav os, er fyldt med fremmede, </l><l level='2'>udlændinge overtog vores ejendom. </l><l level='1'><q>3</q> Vi er forældreløse, vore fædre er døde, </l><l level='2'>og vore mødre sidder tilbage som enker. </l><l level='1'><q>4</q> Selv vandet, vi drikker, må vi købe, </l><l level='2'>og vi betaler for brændsel i dyre domme. </l><l level='1'><q>5</q> Vi træller under vore fjenders tyranni,</l><l level='2'>vi er trætte af slid og slæb, åget trykker os. </l><l level='1'><q>6</q> Vi har måttet underlægge os Egypten og Assyrien for at have mad at spise. </l><l level='1'><q>7</q> Vore forfædre syndede, men nu er de døde, så det er os, der må bære straffen. </l><l level='1'><q>8</q> Et slavefolk er blevet herrer over os, </l><l level='2'>og der er ingen til at redde os. </l><l level='1'><q>9</q> Vi må hente vores føde langvejsfra </l><l level='2'>og risikere at blive overfaldet på vejen. </l><l level='1'><q>10</q> Vores hud er blevet mørk af solen, </l><l level='2'>og sulten brænder i os. </l><l level='1'><q>11</q> I Jerusalem voldtager de vore kvinder, </l><l level='2'>og vore unge piger krænkes i Judas byer. </l><l level='1'><q>12</q> Vore ledere henrettede de ved hængning, </l><l level='2'>gamle folk viste de ikke medynk. </l><l level='1'><q>13</q> Vore unge mænd må nu trække kværnen, </l><l level='2'>vore drenge segner under byrder af brænde. </l><l level='1'><q>14</q> De gamle forsvandt fra byens torve, </l><l level='2'>de unges muntre musik er forstummet. </l><l level='1'><q>15</q> Vi har alle mistet vores livsglæde, </l><l level='2'>den lystige dans er afløst af sorg. </l><l level='1'><q>16</q> Vi har intet mere at være stolte af. </l><l level='2'>Vi har syndet og har det elendigt. </l><l level='1'><q>17</q> Vore hjerter er fyldt med sorg, </l><l level='2'>vi kan dårligt se ud af øjnene for tårer. </l><l level='1'><q>18</q> Vi græder over Zions bjerg, hvor templet lå, </l><l level='2'>nu strejfer sjakaler om i ruinerne. </l><l level='1'><q>19</q> Herre, du er dog for evigt den samme. </l><l level='2'>Dit herredømme varer fra slægt til slægt. </l><l level='1'><q>20</q> Vil du for evigt glemme os? </l><l level='2'>Hvor længe skal vi vente på din frelse? </l><l level='1'><q>21</q> Drag os tilbage til dig, så vi omvender os. </l><l level='2'>Giv os en ny chance, så alt bliver som før. </l><l level='1'><q>22</q> Eller har du fuldstændig forkastet os? </l><l level='2'>Er din vrede som en bundløs afgrund? </l></lg>"}