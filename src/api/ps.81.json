{"text":"<h3>Sang ved en festival</h3><p><q>2</q> Lovpris vor Gud, som giver os styrke, </p><lg><l level='2'>bryd ud i jubel for Israels Gud. </l><l level='1'><q>3</q> Syng til lyden af tamburiner, </l><l level='2'>til skønne toner fra harper og lyrer. </l><l level='1'><q>4</q> Vædderhornet indvarsler højtiderne, </l><l level='2'>både nymånefest og løvhyttefest. </l><l level='1'><q>5</q> Det er fester, som Gud har forordnet, </l><l level='2'>de er beskrevet i Israels love. </l><l level='1'><q>6</q> Han gjorde det til en regel i Israel, </l><l level='2'>da han førte os ud af Egypten. </l><l level='1'>Jeg hørte en ukendt stemme sige til mig:</l><l level='1'><q>7</q> Jeg fjernede byrden fra din skulder, </l><l level='2'>jeg befriede dig fra det hårde slid. </l><l level='1'><q>8</q> Du råbte til mig i din nød, og jeg frelste dig. </l><l level='2'>Jeg talte til dig fra tordenskyen. </l><l level='1'>Jeg prøvede din tro ved Meriba. <u>Sela</u>. </l><l level='1'><q>9</q> Lyt til mig, mit folk, for jeg advarer jer. </l><l level='2'>Åh, Israel, ville I dog bare adlyde mig. </l><l level='1'><q>10</q> I må aldrig tilbede nogen anden gud </l><l level='2'>eller bøje jer for et billede af en afgud, </l><l level='1'><q>11</q> for det var mig, jeres Herre og Gud, </l><l level='2'>som førte jer ud af Egyptens land. </l><l level='1'>Bed til mig, når I har brug for min hjælp, </l><l level='2'>og I skal opleve, hvor god og gavmild jeg er. </l><l level='1'><q>12</q> Men mit folk nægtede at adlyde mig, </l><l level='2'>Israel ville ikke have med mig at gøre. </l><l level='1'><q>13</q> Så lod jeg dem gå deres egne veje, </l><l level='2'>og de gjorde ganske som de ville. </l><l level='1'><q>14</q> Bare mit folk dog ville adlyde mig, </l><l level='2'>gid de ville følge mine befalinger. </l><l level='1'><q>15</q> Så ville jeg hurtigt besejre deres fjender, </l><l level='2'>feje alle deres modstandere bort. </l><l level='1'><q>16</q> Alle fjenderne ville krybe sammen af skræk, </l><l level='2'>det ville være slut med dem for altid. </l><l level='1'><q>17</q> Men jer ville jeg give den bedste hvede </l><l level='2'>og mætte jer med honning fra klippen. </l></lg>"}