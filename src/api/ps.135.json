{"text":"<h3>Herren er stor</h3><p><q>1</q> Halleluja! </p><lg><l level='2'>Lovpris Herren, I hans tjenere, </l><l level='1'><q>2</q> I, som tjener i Guds hus, </l><l level='2'>I, som arbejder i templets forgård. </l><l level='1'><q>3</q> Pris Herren, for han er god. </l><l level='2'>Lovsyng hans herlighed og nåde, </l><l level='1'><q>4</q> for Herren har udvalgt Israel. </l><l level='2'>Jakobs efterkommere er hans ejendomsfolk. </l><l level='1'><q>5</q> Jeg ved, at Herren er stor, </l><l level='2'>større end alle de andre folks guder. </l><l level='1'><q>6</q> Han gør alt, hvad han vil, </l><l level='2'>på jorden, i himlen og i havets dyb. </l><l level='1'><q>7</q> Han kalder uvejrsskyer sammen, </l><l level='2'>sender lynene af sted, </l><l level='1'>slipper stormen løs </l><l level='2'>og lader regnen styrte ned. </l><l level='1'><q>8</q> Alle de førstefødte i Egypten slog han ihjel, </l><l level='2'>både blandt mennesker og dyr. </l><l level='1'><q>9</q> Han udførte vældige tegn og undere </l><l level='2'>for øjnene af Farao og hele hans folk. </l><l level='1'><q>10</q> Han tilintetgjorde stærke nationer, </l><l level='2'>besejrede mægtige herskere, </l><l level='1'><q>11</q> amoritterkongen Sihon, kong Og af Bashan </l><l level='2'>og alle kongerne i Kanaans land. </l><l level='1'><q>12</q> Han gav deres lande til sit eget folk, </l><l level='2'>Israel fik det som sin arvelod. </l><l level='1'><q>13</q> Herre, dit ry vil altid bestå, </l><l level='2'>din berømmelse kender ingen grænser. </l><l level='1'><q>14</q> For Herren fører sit folks sag, </l><l level='2'>han er barmhjertig mod sine tjenere. </l><l level='1'><q>15</q> Andre folkeslag dyrker afguder, </l><l level='2'>som de selv har lavet af sølv og guld. </l><l level='1'><q>16</q> Afguderne har mund, men kan ikke tale. </l><l level='2'>De har øjne, men kan ikke se. </l><l level='1'><q>17</q> De har ører, men kan ikke høre, </l><l level='2'>for der er ingen livsånde i dem. </l><l level='1'><q>18</q> De mennesker, der formede afgudsbillederne, </l><l level='2'>er lige så tåbelige som deres guder.. </l><l level='1'><q>19</q> Pris Herren, Israels folk! </l><l level='2'>Pris Herren, Arons slægt! </l><l level='1'><q>20</q> Pris Herren, alle I præster! </l><l level='2'>Pris Herren, alle I, som kender ham! </l><l level='1'><q>21</q> Lovet være Herren, som bor på Zion, </l><l level='2'>han som har sin bolig i Jerusalem. </l><l level='1'>Halleluja! </l></lg>"}