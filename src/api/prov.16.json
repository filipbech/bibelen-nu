{"text":"<p><q>1</q> Vi mennesker har mange tanker i hovedet, </p><lg><l level='2'>men Herren kan lægge os ord i munden. </l><l level='1'><q>2</q> Vi kan mene, at vi er uskyldige, </l><l level='2'>men Herren kender de skjulte motiver. </l><l level='1'><q>3</q> Søg Herrens hjælp i alt, hvad du gør, </l><l level='2'>så vil det lykkes for dig. </l><l level='1'><q>4</q> Herren har en plan med alt, </l><l level='2'>og onde mennesker vil få deres straf. </l><l level='1'><q>5</q> Herren afskyr de hovmodige, </l><l level='2'>også de vil få deres straf. </l><l level='1'><q>6</q> Ubetinget kærlighed tilgiver synd, </l><l level='2'>gudsfrygt afværger meget ondt. </l><l level='1'><q>7</q> Når mennesker lever ret for Gud, </l><l level='2'>lader Gud dem leve i fred for fjender. </l><l level='1'><q>8</q> Bedre at være fattig og ærlig </l><l level='2'>end at være rig og uærlig. </l><l level='1'><q>9</q> Et menneske kan udtænke gode planer, </l><l level='2'>men Herren afgør, hvad der sker med dem. </l><l level='1'><q>10</q> En konge taler på Guds vegne, </l><l level='2'>så hans domme skal være retfærdige. </l><l level='1'><q>11</q> Herren er med i forretningslivet, </l><l level='2'>så enhver handel skal være ærlig. </l><l level='1'><q>12</q> En konge kan ikke tolerere forbrydelser, </l><l level='2'>for retfærdighed er grundlaget for hans magt. </l><l level='1'><q>13</q> En konge glæder sig over ærlighed, </l><l level='2'>han sætter stor pris på at høre sandheden. </l><l level='1'><q>14</q> En konges vrede er dødsens farlig, </l><l level='2'>men den kloge forstår at dæmpe den. </l><l level='1'><q>15</q> Når kongen smiler, er der fremgang og fred, </l><l level='2'>hans velvilje fører til vækst som regn i såtiden. </l><l level='1'><q>16</q> Bedre at vinde visdom end at grave efter guld, </l><l level='2'>hellere stræbe efter indsigt end lede efter sølv. </l><l level='1'><q>17</q> Den retskafnes vej fører væk fra det onde, </l><l level='2'>ved at se sig godt for kan man redde livet. </l><l level='1'><q>18</q> Hovmod står for fald, </l><l level='2'>den overmodige snubler let. </l><l level='1'><q>19</q> Hellere være tilfreds med det lidt, man har, </l><l level='2'>end at dele rov med de rige og stolte. </l><l level='1'><q>20</q> Den, der har indsigt, klarer sig godt, </l><l level='2'>velsignet er den, der sætter sin lid til Herren. </l><l level='1'><q>21</q> Den vise kendes på sin sunde fornuft, </l><l level='2'>velvalgte ord bliver der lyttet til. </l><l level='1'><q>22</q> God dømmekraft giver den kloge et godt liv, </l><l level='2'>men den tåbelige straffes for sin dumhed. </l><l level='1'><q>23</q> De vise kommer med visdomsord, </l><l level='2'>derfor lytter man gerne til dem. </l><l level='1'><q>24</q> Venlige ord er som honning, </l><l level='2'>en lise for sjælen og helse til kroppen. </l><l level='1'><q>25</q> Mange mener, de følger den rette vej, </l><l level='2'>og dog ender den med død. </l><l level='1'><q>26</q> Arbejderens sult er til gavn for ham, </l><l level='2'>for den hjælper ham til at arbejde hårdt. </l><l level='1'><q>27</q> Ondskabsfulde slyngler skaber ulykker overalt, </l><l level='2'>deres ord hærger som en steppebrand. </l><l level='1'><q>28</q> Folk, der er fulde af løgn, skaber altid splid, </l><l level='2'>sladder kan skille selv de bedste venner. </l><l level='1'><q>29</q> En forbryder opflammer sine kammerater </l><l level='2'>og trækker dem med i kriminelle handlinger. </l><l level='1'><q>30</q> Den, der blinker med øjet, har ondt i sinde, </l><l level='2'>sammenpressede læber tyder på skumle planer. </l><l level='1'><q>31</q> Det er en ære at blive gammel, </l><l level='2'>for så har man levet et retskaffent liv. </l><l level='1'><q>32</q> Det er bedre at være tålmodig end at være stærk, </l><l level='2'>lettere at indtage en by end at overvinde sig selv. </l><l level='1'><q>33</q> Mennesker kaster lod for at finde Guds vilje, </l><l level='2'>men det er Herren, der bestemmer udfaldet. </l></lg>"}