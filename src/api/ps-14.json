{"text":"<h3>Menneskets ondskab</h3><p>Tåberne mener, at Gud ikke findes. </p><lg><l level='2'>De er fordærvede i tanke og handling. </l><l level='1'>Ingen gør det gode, </l><l level='2'>ikke én eneste. </l><l level='1'><q>2</q> Fra himlen ser Herren på menneskene: </l><l level='1'>Er der nogen, der er forstandige? </l><l level='2'>Er der nogen, der søger Gud? </l><l level='1'><q>3</q> Nej, alle er kommet på afveje, fordærvede af synd. </l><l level='2'>Ingen gør det gode, ikke én eneste. </l><l level='1'><q>4</q> Fatter de da intet? siger Herren. </l><l level='2'>De forsynder sig uden at blinke, </l><l level='2'>og de regner slet ikke med mig. </l><l level='1'><q>5</q> En dag skal de fyldes af rædsel, </l><l level='2'>for Gud er med dem, der adlyder ham. </l><l level='1'><q>6</q> Onde mennesker undertrykker de svage, </l><l level='2'>men Herren er deres beskytter. </l><l level='1'><q>7</q> Gid Herren ville sende sin frelse fra Zion </l><l level='2'>og redde Israels folk. </l><l level='1'>Når Herren griber ind og genrejser sit folk, </l><l level='2'>så bliver der jubel og glæde i Israel. </l></lg>"}