{"text":"<h3>En klagesang over Egypten</h3><p><q>1</q> Herren sagde til mig: <q>2-3</q> Du menneske, profetér og sig: </p><lg><l level='1'>Råb af rædsel, for tiden er kommet, </l><l level='2'>dagen, hvor Guds dom bliver virkeliggjort. </l><l level='1'>Herren er klar til at gribe ind. </l><l level='2'>Det bliver en sort dag for folkeslagene. </l><l level='1'><q>4</q> Sværdet rammer Egypten, </l><l level='2'>Kush skælver af skræk. </l><l level='1'>Egyptens soldater falder i kampen, </l><l level='2'>landets rigdomme bliver røvet, </l><l level='3'>dets fæstninger jævnet med jorden. </l></lg><p><q>5</q> Denne dom gælder også Egyptens lejesoldater, hvad enten de kommer fra Kush, Libyen, Lydien eller andre lande. De skal alle falde i krig, <q>6</q> for Gud Herren siger: Alle Egyptens allierede skal falde og udryddes sammen med Egyptens egen hær, landets stolthed. Krigen skal rase fra Migdol i nord til Aswan i syd, siger Gud Herren. <q>7</q> Landet bliver lagt øde som så mange andre, dets byer jævnes med jorden som de andre ødelagte byer. <q>8</q> Når jeg sætter ild til Egyptens land og uskadeliggør dets forbundsfæller, vil de indse, at jeg er Herren. <q>9</q> Nyheden bliver bragt med skib til de selvsikre kushitter, som vil ryste af skræk, når de hører, hvordan jeg straffer Egypten. </p><p><q>10</q> Hør hvad Herren siger: </p><lg><l level='1'>Ved kong Nebukadnezar af Babylon </l><l level='2'>vil jeg gøre en ende på Egypten. </l><l level='1'><q>11</q> Hans grusomme og berygtede hær </l><l level='2'>skal ødelægge Egyptens land. </l><l level='1'>De skal nedsable landets soldater, </l><l level='2'>så der er bunker af lig overalt. </l><l level='1'><q>12</q> Jeg udtørrer Nilens vandstrømme, </l><l level='2'>giver landet i onde menneskers vold. </l><l level='1'>Jeg jævner Egypten med jorden </l><l level='2'>ved hjælp af et folk fra det fjerne, siger Herren. </l><l level='1'><q>13</q> Jeg knuser egypternes afgudsbilleder </l><l level='2'>og smadrer afguderne i Memfis. </l><l level='1'>Jeg udrydder alle Egyptens herskere, </l><l level='2'>så der bliver kaos og rædsel i landet. </l><l level='1'><q>14</q> Jeg ødelægger Patros, </l><l level='2'>sætter ild til Zoan og straffer No. </l><l level='1'><q>15</q> Min vrede skal ramme Sin, egypternes stærke fort. </l><l level='2'>Nos befolkning udrydder jeg. </l><l level='1'><q>16</q> Jeg sætter ild til hele Egypten, </l><l level='2'>så Sin skælver af skræk. </l><l level='1'>Nos mure gennembrydes, </l><l level='2'>Memfis angribes ved højlys dag. </l><l level='1'><q>17</q> Unge krigere fra Heliopolis og Bubastis falder for sværdet, </l><l level='2'>indbyggerne føres bort som slaver. </l><l level='1'><q>18</q> Når jeg knækker Egyptens magt </l><l level='2'>og gør ende på landets stolthed, </l><l level='3'>ser det sort ud for Takpankes. </l><l level='1'>Store røgskyer indhyller byen, </l><l level='2'>mens indbyggerne føres i eksil. </l><l level='1'><q>19</q> Jeg straffer Egypten eftertrykkeligt, </l><l level='2'>så de kan indse, at jeg er Herren. </l></lg><p><q>20</q> På den syvende dag i den første måned i det ellevte år af vores eksil sagde Herren til mig: </p><lg><l level='1'><q>21</q> Du menneske, jeg har brækket egypterkongens arm, </l><l level='2'>og den skal ikke behandles eller forbindes, </l><l level='3'>så den igen bliver stærk og kan løfte sværdet.</l><l level='1'><q>22</q> For Herren siger om egypterkongen: </l><l level='2'>Jeg vil brække begge hans arme, </l><l level='1'>både den raske og den, som allerede er skadet. </l><l level='2'>Sværdet falder ud af hans hænder. </l><l level='1'><q>23</q> Jeg sender egypterne i eksil </l><l level='2'>og spreder dem blandt folkeslagene. </l><l level='1'><q>24</q> Jeg styrker kongen af Babyloniens arme </l><l level='2'>og lægger mit sværd i hans hånd. </l><l level='1'>Men egypterkongens arme brækker jeg, </l><l level='2'>så han stønner som en døende foran den babyloniske konge. </l><l level='1'><q>25</q> Jeg lægger mit sværd i Babyloniens konges hånd, </l><l level='2'>og han svinger det over Egyptens land. </l><l level='1'>Når jeg giver babylonierne sejr over egypterne, </l><l level='2'>vil de indse, at jeg er Herren. </l><l level='1'><q>26</q> Jeg sender egypterne i eksil </l><l level='2'>og spreder dem blandt folkeslagene. </l><l level='1'>Da vil de indse, at jeg er Herren. </l></lg>"}