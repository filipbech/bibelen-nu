{"text":"<h3>En fars formaninger</h3><p><q>1</q> Min søn, lyt til din fars formaninger, </p><lg><l level='2'>hør godt efter, så du kan blive klogere, </l><l level='1'><q>2</q> for jeg giver dig mange gode råd. </l><l level='2'>Vig ikke fra mine retningslinier. </l><l level='1'><q>3</q> Jeg har jo selv været ung engang, </l><l level='2'>min mors øjesten og min fars stolthed. </l><l level='1'><q>4</q> Min far indprentede mig dengang: </l><l level='1'>Hvis du følger de råd, jeg giver dig, </l><l level='2'>vil du få et langt og lykkeligt liv. </l><l level='1'><q>5</q> Stræb efter visdom og søg efter indsigt, </l><l level='2'>husk på mine ord og gør, som jeg siger. </l><l level='1'><q>6</q> Vig ikke fra visdommen, for den vil beskytte dig. </l><l level='2'>Elsker du visdom, vil den værne om dig. </l><l level='1'><q>7</q> Visdom er det vigtigste, du kan vinde. </l><l level='2'>Du skal tilegne dig dømmekraft for enhver pris. </l><l level='1'><q>8</q> Ærer du visdom, vil du selv blive æret. </l><l level='2'>Agter du visdom, vil du selv blive agtet. </l><l level='1'><q>9</q> Den vil sætte en krone på dit hoved, </l><l level='2'>belønne dig med en sejrskrans. </l></lg><h3>Visdommens vej</h3><lg><l level='1'><q>10</q> Min søn, hør på mig og gør, hvad jeg siger, </l><l level='2'>så får du et langt og lykkeligt liv. </l><l level='1'><q>11</q> Jeg viser dig visdommens vej </l><l level='2'>og leder dig ad de rette stier. </l><l level='1'><q>12</q> På visdommens vej snubler du ikke, </l><l level='2'>på retfærdighedens vej vil du ikke falde. </l><l level='1'><q>13</q> Hold fast ved mit råd og slip det ikke, </l><l level='2'>for mine ord vil føre dig sikkert gennem livet. </l><l level='1'><q>14</q> Slå ikke følge med onde mennesker, </l><l level='2'>drej ikke ind på synderes vej. </l><l level='1'><q>15</q> Hold dig langt væk fra ondskabens vej. </l><l level='2'>Vend dig bort og gå forbi. </l><l level='1'><q>16</q> De onde får ingen ro, før de har forbrudt sig, </l><l level='2'>sover ikke, før de har bragt nogen til fald. </l><l level='1'><q>17</q> De lever af ondskab, som var det brød, </l><l level='2'>og nyder vold, som var det vin. </l><l level='1'><q>18</q> De, der følger Guds vej, ser hans lys, </l><l level='2'>og det vokser og vokser, som tiden går. </l><l level='1'><q>19</q> Men den vej, de onde følger, ligger i mørke, </l><l level='2'>de ved ikke, hvad de falder over. </l><l level='1'><q>20</q> Min søn, lyt til mine ord, </l><l level='2'>hør godt efter, hvad jeg siger. </l><l level='1'><q>21</q> Hold godt fast ved dem, </l><l level='2'>og lad dem slå rod i dit hjerte, </l><l level='1'><q>22</q> for de giver liv til alle, som følger dem, </l><l level='2'>de giver sundhed til krop og sjæl. </l><l level='1'><q>23</q> Pas på dine tanker og motiver, </l><l level='2'>for det er dem, der former dit liv. </l><l level='1'><q>24</q> Hold din tunge fra falsk tale, </l><l level='2'>lad ingen løgn komme over dine læber. </l><l level='1'><q>25</q> Hav målet for øje, hvor du end går, </l><l level='2'>lad være med at se til siden. </l><l level='1'><q>26</q> Vælg den rette vej, </l><l level='2'>og du vil opleve, at alt går godt. </l><l level='1'><q>27</q> Bøj ikke af til højre eller venstre, </l><l level='2'>hold dig fra alt, hvad der er ondt. </l></lg>"}