{"text":"<h3>Jakob velsigner sine 12 sønner</h3><p><q>1</q> Derefter tilkaldte Jakob alle sine sønner, og de samlede sig omkring ham: Nu skal jeg fortælle jer, hvordan det vil gå jer fremover. </p><lg><l level='1'><q>2</q> Kom og hør, I Jakobs sønner, </l><l level='2'>lyt til Israel, jeres far! </l><l level='1'><q>3</q> Ruben, du min ældste søn, </l><l level='2'>det første skud på stammen, </l><l level='1'>ypperlig i rang og styrke, </l><l level='2'><q>4</q> men uregerlig som havets bølger. </l><l level='1'>Du mistede din forret som førstefødt, </l><l level='2'>for du gik i seng med din fars kone. </l><l level='1'>Hvilken skændig handling </l><l level='2'>at vanære sin far sådan. </l><l level='1'><q>5</q> Simeon og Levi, to alen af ét stykke, </l><l level='2'>mænd af vold og vrede ord. </l><l level='1'><q>6</q> Jeres planer og motiver kan jeg ikke acceptere, </l><l level='2'>i galskab myrdede I mennesker, </l><l level='1'>lemlæstede okser for sjov. </l><l level='1'><q>7</q> Forbandet være jeres hidsighed, </l><l level='2'>forbandet jeres vrede og vold. </l><l level='1'>I bliver adskilt i Israel, </l><l level='2'>spredt ud over landet. </l><l level='1'><q>8</q> Juda, dine brødre vil juble, </l><l level='2'>når du tilintetgør dine fjender. </l><l level='1'>Ja, dine brødre skal bøje sig for dig. </l><l level='1'><q>9</q> Juda er en løve, der vogter over sit bytte. </l><l level='2'>Når han hviler sig, hvem tør da vække ham? </l><l level='1'><q>10</q> Scepteret skal tilhøre Juda, </l><l level='2'>og han skal herske, </l><l level='1'>indtil den rette hersker kommer,</l><l level='2'>han, som alle folkeslag skal lyde. </l><l level='1'><q>11</q> Han binder sit æsel til en vinstok </l><l level='2'>og vasker sit tøj i druesaft. </l><l level='1'><q>12</q> Hans øjne er mørkere end rødvin, </l><l level='2'>hans tænder hvidere end mælk. </l><l level='1'><q>13</q> Zebulon vil havne ved havet, </l><l level='2'>hans land bliver hjemsted for skibe, </l><l level='1'>det strækker sig helt til Sidon. </l><l level='1'><q>14</q> Issakar er stærk som et æsel, </l><l level='2'>han hviler sig mellem kvægfoldene. </l><l level='1'><q>15</q> Når han opdager, hvor godt et sted, han har fundet </l><l level='2'>og hvor frugtbart landet er, </l><l level='1'>tager han villigt åget på skuldrene </l><l level='2'>og arbejder hårdt for føden. </l><l level='1'><q>16</q> Dan skaffer sit folk deres ret </l><l level='2'>så godt som nogen af Israels stammer. </l><l level='1'><q>17</q> Han er som en slange på stien, </l><l level='2'>hugger i hestens hæl, så rytteren styrter. </l></lg><p><q>18</q> Åh Gud, du er vores redning! </p><lg><l level='1'><q>19</q> Gad bliver angrebet af omstrejfende bander, </l><l level='2'>men han forfølger og udplyndrer dem. </l><l level='1'><q>20</q> Asher får masser af lækker mad, </l><l level='2'>han frembærer kongelige retter. </l><l level='1'><q>21</q> Naftali løber frit omkring, </l><l level='2'>kommer gerne med smukke ord.</l><l level='1'><q>22</q> Josef er som en vinstok, plantet ved kilden, </l><l level='2'>hvis ranker spreder sig over muren. </l><l level='1'><q>23</q> Bueskytter beskød ham, </l><l level='2'>hans fjender gik hårdt imod ham, </l><l level='1'><q>24</q> men han holdt sin bue med fasthed, </l><l level='2'>hans stærke arme rystede ikke. </l><l level='1'>Han blev hjulpet af Jakobs mægtige Gud, </l><l level='2'>af den store Hyrde, Israels klippe. </l><l level='1'><q>25</q> Din fars Gud er din hjælper, </l><l level='2'>og den Almægtige velsigner dig </l><l level='1'>med himlens velsignelser ovenfra </l><l level='2'>og jordens velsignelser nedenfra, </l><l level='1'>med ægteskabelige glæder </l><l level='2'>og med mange børn. </l><l level='1'><q>26</q> Den velsignelse, du får fra din far, </l><l level='2'>overgår de ældgamle bjerges velsignelser </l><l level='1'>og det, de evige høje kan tilbyde. </l><l level='1'>Må disse velsignelser hvile på Josefs hoved, </l><l level='2'>på issen af fyrsten blandt brødre. </l><l level='1'><q>27</q> Benjamin er som en ulv på rov. </l><l level='2'>Han æder af sit bytte om morgenen </l><l level='1'>og deler ud af sit overskud om aftenen. </l></lg><p><q>28</q> De her velsignelser fik Israels tolv stammeoverhoveder af deres far. Hver især fik sin særlige velsignelse. </p><h3>Jakobs død og begravelse</h3><p><q>29</q> Til sidst sagde Jakob til sine sønner: Nu skal jeg dø. Begrav mig hos mine forfædre i Kanaans land i hulen på Makpelamarken øst for Mamre, den mark, som Abraham købte af hittitten Efron. <q>30-32</q> I den gravhule ligger Abraham og Sara begravet. Der ligger også Isak og Rebekka, og der har jeg selv begravet Lea. <q>33</q> Med disse ord til sine sønner udtrykte Jakob sin sidste vilje. Så lagde han sig til rette i sengen og drog sit sidste åndedrag.</p>"}