{"text":"<p><q>1</q> En klog søn lytter til sin fars formaning, </p><lg><l level='2'>den oprørske nægter at blive sat i rette. </l><l level='1'><q>2</q> Gode ord fører gode ting med sig, </l><l level='2'>falskhed fører kun til ufred. </l><l level='1'><q>3</q> De, der tænker, før de taler, beskytter deres liv, </l><l level='2'>de, der taler uden at tænke, får problemer. </l><l level='1'><q>4</q> De dovne har store planer, men opnår intet, </l><l level='2'>de flittige arbejder støt og ser resultater. </l><l level='1'><q>5</q> De gudfrygtige hader al falskhed, </l><l level='2'>de gudløse handler skamløst. </l><l level='1'><q>6</q> De oprigtige beskyttes af deres retskaffenhed, </l><l level='2'>de ondskabsfulde fældes af deres ondskab. </l><l level='1'><q>7</q> Nogle giver sig ud for at være rige, men ejer dog intet, </l><l level='2'>andre lader, som om de er fattige, men ejer store rigdomme. </l><l level='1'><q>8</q> De rige frygter at blive kidnappet på grund af deres penge, </l><l level='2'>den bekymring har de fattige ikke. </l><l level='1'><q>9</q> Den gudfrygtiges lys skinner klart, </l><l level='2'>den gudløses flamme blafrer og går ud. </l><l level='1'><q>10</q> Stolthed fører kun til strid, </l><l level='2'>men at søge råd er tegn på visdom. </l><l level='1'><q>11</q> Hvad der kommer let, går let, </l><l level='2'>men svært tjente penge holder man fast på. </l><l level='1'><q>12</q> Bristede forhåbninger giver mismod, </l><l level='2'>men ønsker, der går i opfyldelse, giver livsmod. </l><l level='1'><q>13</q> Den, der ikke vil vejledes, må bøde for sin dumhed, </l><l level='2'>den, der tager imod råd, får sin belønning. </l><l level='1'><q>14</q> De vises råd er en livgivende kilde, </l><l level='2'>de, der tager ved lære, undgår mange fælder. </l><l level='1'><q>15</q> Sund fornuft vinder respekt, </l><l level='2'>falskhed fører til undergang. </l><l level='1'><q>16</q> Kloge folk tænker, før de taler, </l><l level='2'>tåben glimrer med sin dumhed. </l><l level='1'><q>17</q> En upålidelig budbringer giver problemer, </l><l level='2'>en troværdig besked gør godt. </l><l level='1'><q>18</q> Den, der ikke vil vejledes, ender i fattigdom og skam, </l><l level='2'>den, der accepterer at blive irettesat, opnår hæder og ære. </l><l level='1'><q>19</q> At se en drøm gå i opfyldelse, er en fryd for sjælen, </l><l level='2'>en tåbe kan ikke fordrage at opgive sin ondskab. </l><l level='1'><q>20</q> Hvis du holder dig nær til de kloge, bliver du klog. </l><l level='2'>Hvis du holder dig til tåberne, bliver dit liv ødelagt. </l><l level='1'><q>21</q> En synder overdænges med problemer, </l><l level='2'>en retsindig belønnes med succes. </l><l level='1'><q>22</q> Den gudfrygtige efterlader en arv til sine børn, </l><l level='2'>synderens rigdom overtages af de retskafne. </l><l level='1'><q>23</q> Selv om en fattig mands jord giver en god afgrøde, </l><l level='2'>mister han den, hvis der er lovløshed i landet.</l><l level='1'><q>24</q> Den, der sparer på riset, hader sin søn, </l><l level='2'>den, der elsker sin søn, tugter ham i tide. </l><l level='1'><q>25</q> Den gudfrygtige kan spise sig mæt, </l><l level='2'>den onde mangler mad. </l></lg>"}