{"text":"<h3>Herren er en god og retfærdig konge</h3><p><q>1</q> Herren er konge, og alle folkeslag bæver. </p><lg><l level='2'>Han sidder på en trone af keruber, </l><l level='3'>og hele jorden skælver. </l><l level='1'><q>2</q> Han sidder som konge på Zions bjerg, </l><l level='2'>han hersker over alle jordens folkeslag. </l><l level='1'><q>3</q> De skal ære hans store og herlige navn. </l><l level='2'>Hans navn er helligt. </l><l level='1'><q>4</q> Du store konge, som elsker retfærdighed, </l><l level='2'>du har sørget for lighed og retfærdighed i Israel. </l><l level='1'><q>5</q> Lovpris Herren, vor hellige Gud, </l><l level='2'>bøj jer ned for hans fødder, </l><l level='3'>for han er hellig. </l><l level='1'><q>6</q> Moses og Aron var hans præster, </l><l level='2'>Samuel en profet, der bad til Gud. </l><l level='3'>De påkaldte Herren, og han svarede dem. </l><l level='1'><q>7</q> Han talte til dem fra skysøjlen, </l><l level='2'>og de fulgte den vejledning, han gav dem, </l><l level='3'>adlød hans bud og befalinger. </l><l level='1'><q>8</q> Herre, vor Gud, du svarede dem </l><l level='2'>og var villig til at tilgive, </l><l level='3'>selv om du måtte straffe dem for deres synder. </l><l level='1'><q>9</q> Lovpris Herren, vor Gud, </l><l level='2'>tilbed ham på hans hellige bjerg. </l><l level='3'>Hellig er Herren. </l></lg>"}