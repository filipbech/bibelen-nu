{"text":"<h3>Salomons ordsprog</h3><p><q>1</q> Her følger Salomons ordsprog: </p><lg><l level='1'>En klog søn gør forældrene glade, </l><l level='2'>en tåbelig søn giver dem sorg. </l><l level='1'><q>2</q> Tilranede rigdomme lønner sig ikke, </l><l level='2'>hæderlighed kan redde en fra døden. </l><l level='1'><q>3</q> Herren stiller de retskafnes sult, </l><l level='2'>men opfylder ikke de ondes ønsker. </l><l level='1'><q>4</q> Dovenskab gør fattig, </l><l level='2'>flid gør rig. </l><l level='1'><q>5</q> De kloge høster, når marken er moden, </l><l level='2'>de, der sover høsttiden væk, er en skændsel. </l><l level='1'><q>6</q> De retsindige bliver velsignede, </l><l level='2'>de ondes ord rammer dem selv. </l><l level='1'><q>7</q> Et godt menneske huskes med glæde, </l><l level='2'>den gudløses navn går i glemmebogen. </l><l level='1'><q>8</q> Den fornuftige tager imod belæring, </l><l level='2'>en pralende tåbe går det ilde. </l><l level='1'><q>9</q> Den oprigtige kan leve i tryghed, </l><l level='2'>den uærlige bliver afsløret før eller siden. </l><l level='1'><q>10</q> Den, der afslører uretten, fremmer freden, </l><l level='2'>den, der lader uret passere, skaber problemer.</l><l level='1'><q>11</q> Den retsindiges ord er en kilde til liv, </l><l level='2'>fra den ondes ord udspringer vold.</l><l level='1'><q>12</q> Had provokerer til strid, </l><l level='2'>men kærlighed tilgiver alt. </l><l level='1'><q>13</q> Den fornuftige taler med vise ord, </l><l level='2'>tåbelige ord fører til straf. </l><l level='1'><q>14</q> Den vise vokser i visdom, </l><l level='2'>tåben snakker sig en ulykke til. </l><l level='1'><q>15</q> Den riges rigdom er hans sikre borg, </l><l level='2'>den fattiges fattigdom er en ruin. </l><l level='1'><q>16</q> Den retskafne belønnes med et godt liv, </l><l level='2'>den onde straffes på grund af sin synd. </l><l level='1'><q>17</q> Den, der lader sig korrigere, får fremgang, </l><l level='2'>den, der afslår vejledning, farer vild. </l><l level='1'><q>18</q> Skjuler man had under venlighed, lyver man, </l><l level='2'>og den, der spreder sladder, er en tåbe. </l><l level='1'><q>19</q> Den, der taler for meget, fejler for tit, </l><l level='2'>men den, der er tilbageholdende, anses for vis. </l><l level='1'><q>20</q> Den retsindiges tale er guld værd, </l><l level='2'>den ondes tanker er værdiløse. </l><l level='1'><q>21</q> Den retskafnes ord er til hjælp for mange, </l><l level='2'>tåber dør af mangel på dømmekraft. </l><l level='1'><q>22</q> Herrens velsignelse gør rig, </l><l level='2'>egne anstrengelser lægger ikke noget til. </l><l level='1'><q>23</q> Tåben finder fornøjelse i ondskabsfulde planer, </l><l level='2'>den kloge glæder sig, når visdommen sejrer. </l><l level='1'><q>24</q> Den ondes frygt bliver til virkelighed, </l><l level='2'>den retskafnes ønske går i opfyldelse. </l><l level='1'><q>25</q> Når stormen raser, går den onde til grunde. </l><l level='2'>den retskafne står fast for evigt. </l><l level='1'><q>26</q> En doven arbejder irriterer sin chef </l><l level='2'>som røg i øjnene eller eddike på tænderne. </l><l level='1'><q>27</q> Ærefrygt for Herren forlænger ens liv, </l><l level='2'>de gudløse dør før tiden. </l><l level='1'><q>28</q> Den retskafne kan forvente glæde, </l><l level='2'>den ondes forhåbninger brister. </l><l level='1'><q>29</q> Herren beskytter dem, der handler ret, </l><l level='2'>men han straffer dem, der handler ondt. </l><l level='1'><q>30</q> Onde mennesker sendes i eksil, </l><l level='2'>de retskafne bliver boende. </l><l level='1'><q>31</q> Den retsindiges tale er fuld af visdom, </l><l level='2'>løgnerens ordstrøm bør standses. </l><l level='1'><q>32</q> Den retsindiges ord er gode, </l><l level='2'>den onde taler kun falske ord. </l></lg>"}