{"text":"<h3>Herrens storhed og mægtige undere</h3><p><q>1</q> Halleluja! </p><lg><l level='1'>Af hele mit hjerte vil jeg takke Herren,</l><l level='2'>berømme ham midt i de gudfrygtiges forsamling. </l><l level='1'><q>2</q> De ting, han gør, er vidunderlige, </l><l level='2'>enhver, der oplever dem, må juble og glæde sig. </l><l level='1'><q>3</q> Fantastiske er alle hans undere, </l><l level='2'>glem ikke hans uendelige godhed. </l><l level='1'><q>4</q> Herren er nådig og barmhjertig, </l><l level='2'>ingen må glemme hans velgerninger. </l><l level='1'><q>5</q> Jeg ved, at han altid sørger for sit folk. </l><l level='2'>Kan han nogensinde glemme sin pagt med dem? </l><l level='1'><q>6</q> Landet, som tilhørte de fremmede, gav han til sit eget folk, </l><l level='2'>med magt drev han de andre væk for øjnene af sine udvalgte. </l><l level='1'><q>7</q> Når han handler, gør han altid det rigtige, </l><l level='2'>ordene fra ham kan man stole på. </l><l level='1'><q>8</q> Pas på, at I trofast adlyder hans bud, </l><l level='2'>retsindighed har evighedsværdi. </l><l level='1'><q>9</q> Sit folk har han sat i frihed, </l><l level='2'>til evig tid varer hans pagt med dem. </l><l level='1'>Underfuld og hellig er Herren. </l><l level='2'><q>10</q> Visdom udspringer af ærefrygt for Gud. </l><l level='1'>Ypperlig er den indsigt, man får ved at adlyde ham. </l><l level='2'>Æren er hans for evigt! </l></lg>"}