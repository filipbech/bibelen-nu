{"text":"<p><q>1</q> Vær ikke misundelig på onde mennesker, </p><lg><l level='2'>stræb ikke efter at være sammen med dem. </l><l level='1'><q>2</q> De har ondt i sinde, </l><l level='2'>og taler altid om ugerninger. </l><l level='1'><q>3</q> Det kræver indsigt at etablere et hjem </l><l level='2'>og visdom at bygge det op. </l><l level='1'><q>4</q> Fyld rummene med kundskab </l><l level='2'>som kostbare og smukke skatte. </l><l level='1'><q>5</q> En kriger, der også ejer visdom, er stærk, </l><l level='2'>klogskab er en fordel i kampen, </l><l level='1'><q>6</q> for der skal lægges planer, før man går i krig. </l><l level='2'>Jo flere rådgivere, jo større chance for at vinde. </l><l level='1'><q>7</q> Visdom ligger uden for tåbernes rækkevidde, </l><l level='2'>de har intet at sige, når en sag skal afgøres. </l><l level='1'><q>8</q> Den, som altid planlægger ondt, </l><l level='2'>bliver kendt som en lumsk person. </l><l level='1'><q>9</q> Tåbens ondskabsfulde tanker er synd, </l><l level='2'>den arrogante får et dårligt ry. </l><l level='1'><q>10</q> Hvis du svigter under pres, </l><l level='2'>viser det, at du mangler styrke. </l><l level='1'><q>11</q> Red dem, der er på vej til døden, </l><l level='2'>frels dem, inden det er for sent. </l><l level='1'><q>12</q> Sig ikke, at du intet vidste om det, </l><l level='2'>for Gud kender dine tanker. </l><l level='1'>Han som vogter din sjæl, ved det hele, </l><l level='2'>og gengælder enhver efter deres gerninger. </l><l level='1'><q>13</q> Spis honning, min søn, for det er godt, </l><l level='2'>det smager så herligt og sødt. </l><l level='1'><q>14</q> Visdom er honning for sjælen. </l><l level='1'>Får du visdom, er der håb for din fremtid, </l><l level='2'>et håb, der ikke vil skuffe dig. </l><l level='1'><q>15</q> Lig ikke på lur for at angribe retskafne mennesker, </l><l level='2'>forbryd dig ikke ved at ødelægge deres hjem. </l><l level='1'><q>16</q> Den gudfrygtige rejser sig igen, når han er faldet, </l><l level='2'>men den gudløse bliver liggende, hvor han blev fældet. </l><l level='1'><q>17</q> Glæd dig ikke, når Herren straffer dine fjender, </l><l level='2'>vær ikke skadefro, når de får problemer, </l><l level='1'><q>18</q> for det bryder Herren sig ikke om, </l><l level='2'>og måske standser han så sin straf. </l><l level='1'><q>19</q> Lad være at ærgre dig over de ondes fremgang, </l><l level='2'>misund dem ikke, når det går dem godt, </l><l level='1'><q>20</q> for de har hverken fremtid eller håb, </l><l level='2'>pludselig dør de, og det er forbi med dem. </l><l level='1'><q>21</q> Min søn, vis ærefrygt for Herren og for kongen, </l><l level='2'>og hold dig væk fra dem, der gør oprør, </l><l level='1'><q>22</q> for pludselig kommer straffen over dem, </l><l level='2'>og hverken Guds eller kongens straf er til at spøge med. </l></lg><h3>Flere vise ordsprog</h3><p><q>23</q> Følgende ordsprog er forfattet af forskellige vise mænd: </p><lg><l level='1'>Partiskhed hos en dommer er forfærdelig. </l><l level='1'><q>24</q> Hvis han frikender den skyldige, </l><l level='2'>bliver han forbandet og set ned på. </l><l level='1'><q>25</q> Men hvis han dømmer retfærdigt, </l><l level='2'>bliver han æret og set op til. </l><l level='1'><q>26</q> Et ærligt svar er tegn på sandt venskab. </l><l level='1'><q>27</q> Du må have økonomien i orden, </l><l level='2'>før du tænker på at stifte familie. </l><l level='1'><q>28</q> Lad være at anklage nogen uden grund, </l><l level='2'>kom ikke med en falsk forklaring i retten. </l><l level='1'><q>29</q> Tænk ikke: Nu skal han få betalt! </l><l level='2'>Han har selv været ude om det! </l><l level='1'><q>30</q> Jeg kom forbi en doven mands mark, </l><l level='2'>og en vingård, der tilhørte en tåbe, </l><l level='1'><q>31</q> der var tidsler og ukrudt overalt, </l><l level='2'>og muren var styrtet sammen. </l><l level='1'><q>32</q> Jeg så det, tænkte over det, </l><l level='2'>og tog ved lære deraf: </l><l level='1'><q>33</q> Bare en lille en på øjet, </l><l level='2'>bare lidt mere søvn, </l><l level='3'>en lille lur med foldede hænder. </l><l level='1'><q>34</q> Mens du har travlt med at hvile dig, </l><l level='2'>bliver du overlistet af fattigdom. </l></lg>"}