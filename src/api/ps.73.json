{"text":"<h3>Gud er retfærdig og god</h3><p>Gud er god mod sit folk, </p><lg><l level='2'>mod dem, hvis hjerte er rent. </l><l level='1'><q>2</q> Men jeg var på nippet til at miste min tro, </l><l level='2'>jeg var kommet snublende nær til afgrunden. </l><l level='1'><q>3</q> For jeg blev misundelig på de stolte og gudløse, </l><l level='2'>de har jo fremgang på trods af deres ondskab. </l><l level='1'><q>4</q> Alt går så glat og sorgløst for dem, </l><l level='2'>de er raske og strutter af sundhed. </l><l level='1'><q>5</q> De bekymrer sig ikke om noget som helst, </l><l level='2'>eller plages af problemer som os andre. </l><l level='1'><q>6</q> Derfor knejser de med hovedet i deres hovmod, </l><l level='2'>de omgiver sig med vold, som var det en kappe. </l><l level='1'><q>7</q> Ondskaben vælter ud af deres indre, </l><l level='2'>deres tanker er fyldt med nedrige planer. </l><l level='1'><q>8</q> Deres tale er ondskabsfuld og hånlig, </l><l level='2'>de er fyldt med foragt og trusler mod andre. </l><l level='1'><q>9</q> De gør oprør mod Gud i Himlen </l><l level='2'>og opfører sig, som om de ejede hele jorden. </l><l level='1'><q>10</q> Derfor bøjer folket sig for dem </l><l level='2'>og giver dem alt, hvad de forlanger.</l><l level='1'><q>11</q> Der findes ingen Gud, som kan se os, påstår de. </l><l level='2'>Den Højeste Gud aner ingenting. </l><l level='3'><q>12</q> Sikken et grusomt hovmod. </l><l level='1'>Deres velstand øges, </l><l level='2'>uden at de anstrenger sig for det. </l><l level='1'><q>13</q> Jeg var fristet til at tænke: Det hele er håbløst. </l><l level='2'>Hvad er fordelen ved at leve et retskaffent liv. </l><l level='1'><q>14</q> Det giver mig kun problemer dagen lang, </l><l level='2'>og jeg pines fra morgen til aften. </l><l level='1'><q>15</q> Men hvis jeg virkelig havde sagt sådan, </l><l level='2'>ville jeg være en forræder mod dit folk. </l><l level='1'><q>16</q> Jeg har prøvet at forstå det, </l><l level='2'>men det er bestemt ikke let. </l><l level='1'><q>17</q> Så gik jeg ind i dit tempel, Gud, </l><l level='2'>og du forklarede mig de ondes endeligt. </l><l level='1'><q>18</q> Jeg indså, at de er ude på et skråplan, </l><l level='2'>du vil straffe dem med døden engang. </l><l level='1'><q>19</q> På et øjeblik er det forbi med dem, </l><l level='2'>de vil opleve en frygtelig afslutning på livet. </l><l level='1'><q>20</q> Deres liv er som en drøm, </l><l level='2'>der forsvinder, når man vågner. </l><l level='1'>Når du griber ind, Herre, </l><l level='2'>bliver det enden på deres drømmeliv. </l><l level='1'><q>21</q> Da indså jeg, hvor bitter jeg var blevet, </l><l level='2'>hvor misundelig jeg var på de gudløses succes. </l><l level='1'><q>22</q> Dengang var jeg dum og uvidende, </l><l level='2'>som et dyr, der intet forstår. </l><l level='1'><q>23</q> Men alligevel har du ikke forkastet mig, Gud. </l><l level='2'>Du holder mig fast med din højre hånd. </l><l level='1'><q>24</q> Du rådgiver mig på livets vej, </l><l level='2'>og til sidst går jeg ind til herligheden. </l><l level='1'><q>25</q> Det er dig, jeg vil tjene og tilbede, Gud, </l><l level='2'>ingen andre i verden kan jeg stole på. </l><l level='1'><q>26</q> Kroppen kan svigte og livsmodet synke, </l><l level='2'>men du er min tilflugt og tryghed for evigt. </l><l level='1'><q>27</q> Alle, der vender dig ryggen, går til grunde, </l><l level='2'>du udrydder dem, der gør oprør imod dig. </l><l level='1'><q>28</q> At leve i Guds nærhed er min lykke! </l><l level='2'>Jeg har valgt at stole på Herren, min Gud, </l><l level='3'>og vidne om alle hans velgerninger. </l></lg>"}