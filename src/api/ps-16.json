{"text":"<h3>Glæden i Guds nærvær</h3><p>Åh, Gud, beskyt mig, </p><lg><l level='2'>for jeg søger ly hos dig. </l><l level='1'><q>2</q> Du er min Herre, og alt det gode, </l><l level='2'>jeg har oplevet, kommer fra dig. </l><l level='1'><q>3</q> De gudfrygtige i landet er mine helte, </l><l level='2'>og jeg glæder mig over dem. </l><l level='1'><q>4</q> Men de, som tilbeder andre guder, </l><l level='2'>oplever mange sorger. </l><l level='1'>Jeg vil ikke nævne deres guders navne </l><l level='2'>eller være med til at bringe dem ofre. </l><l level='1'><q>5</q> Herre, du opfylder alle mine behov, </l><l level='2'>mit liv er i dine hænder. </l><l level='1'><q>6</q> Du har velsignet mig med et herligt land </l><l level='2'>og givet mig en vidunderlig arv. </l><l level='1'><q>7</q> Jeg vil prise Herren, min Rådgiver, </l><l level='2'>selv om natten vejleder han mig. </l><l level='1'><q>8</q> Jeg stoler altid på Herren. </l><l level='2'>Han står ved min side, så jeg ikke falder. </l><l level='1'><q>9</q> Derfor kan jeg fryde mig og synge glædessange. </l><l level='2'>Også mit legeme er i sikkerhed, </l><l level='1'><q>10</q> for du vil ikke efterlade mig blandt de døde. </l><l level='2'>Du vil ikke lade din hellige tjener gå i forrådnelse. </l><l level='1'><q>11</q> Du har vist mig vejen til livet, </l><l level='2'>hos dig fyldes jeg med glæde, </l><l level='2'>du giver mig den evige herlighed. </l></lg>"}