{"text":"<h3>At adlyde Herren giver velsignelse</h3><p><q>1</q> Halleluja! </p><lg><l level='1'>At adlyde Herren giver velsignelse.</l><l level='2'>Budene er til for at blive overholdt. </l><l level='1'><q>2</q> Du og dine efterkommere får fremgang og magt, </l><l level='2'>enhver, der handler ret, bliver velsignet. </l><l level='1'><q>3</q> Familien vil opleve velstand, </l><l level='2'>gode mennesker vil altid blive husket. </l><l level='1'><q>4</q> Herren gør de gudfrygtige til et lys midt i mørket, </l><l level='2'>især når de er venlige og barmhjertige. </l><l level='1'><q>5</q> Ja, velsignet er de gavmilde og hjælpsomme, </l><l level='2'>kendetegnet på deres handlinger er ærlighed. </l><l level='1'><q>6</q> Lever de sådan, får de styrke og fasthed, </l><l level='2'>mennesker med et godt ry bliver husket længe. </l><l level='1'><q>7</q> Når modgangen kommer, som kunne skabe frygt, </l><l level='2'>opgiver de ikke, for de stoler på Herren. </l><l level='1'><q>8</q> På trods af fjendens angreb </l><l level='2'>rider de stormen af og ender med sejr. </l><l level='1'><q>9</q> Sådanne mennesker giver gavmildt til dem, der er i nød, </l><l level='2'>taknemmelighed og ære bliver dem til del, </l><l level='1'>uselvisk godhed vil aldrig blive glemt. </l><l level='2'><q>10</q> Ved at se en sådan velsignelse bliver de gudløse vrede. </l><l level='1'>Ynkeligt sidder de tilbage med tomme hænder, </l><l level='2'>ærgrelsen står malet i deres ansigter. </l></lg>"}