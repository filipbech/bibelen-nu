{"text":"<p><q>1</q> Guds Ark blev anbragt i det telt, som David havde ladet indrette til den. Derefter ofrede man brændofre og takofre til Gud, <q>2</q> og David velsignede folket i Herrens navn. <q>3</q> Så gav han hver af de tilstedeværende, både mænd og kvinder, en gave bestående af et brød, en daddelkage og en rosinkage. </p><h3>David etablerer lovsang til Herren</h3><p><q>4</q> David udpegede nogle af levitterne til at stå foran Herrens Ark og takke og lovprise Israels Gud. <q>5</q> Asaf ledte lovsangen og spillede på bækken. Zekarja, Jaaziel, Shemiramot, Jehiel, Mattija, Eliab, Benaja, Obed-Edom og Jeiel spillede på harpe og lyre, <q>6</q> mens præsterne Benaja og Jahaziel blæste trompet foran Guds Pagts Ark. </p><p><q>7</q> David gav fra den dag af Asaf og hans medhjælpere ansvaret for at synge lovsange til Herren. De sang følgende sang: </p><lg><l level='1'><q>8</q> Sig tak til Herren og giv ham ære! </l><l level='2'>Forkynd hans undere for alle folkeslag! </l><l level='1'><q>9</q> Syng og spil til hans ære, </l><l level='2'>tænk på alle de mirakler, han har udført. </l><l level='1'><q>10</q> Glæd jer over hans herlighed. </l><l level='5'>Lad alle, der kender ham, fryde sig! </l><l level='1'><q>11</q> Søg hjælp hos Herren og hans styrke, </l><l level='2'>hold jer altid nær til ham. </l><l level='1'><q>12</q> Tænk på de fantastiske ting, han har gjort, </l><l level='2'>alle de undere, han har udført. </l><l level='1'><q>13</q> I er jo børn af Guds tjener, Abraham, </l><l level='2'>I er de udvalgte efterkommere af Jakob. </l><l level='1'><q>14</q> Han er Herren, vor Gud, </l><l level='2'>han hersker over hele jorden. </l><l level='1'><q>15</q> Han holder altid sine løfter, </l><l level='2'>er trofast gennem tusind generationer. </l><l level='1'><q>16</q> Han står bag sin pagt med Abraham, </l><l level='2'>det løfte han højtideligt afgav til Isak. </l><l level='1'><q>17</q> Han bekræftede den overfor Jakob </l><l level='2'>som en vedvarende pagt med Israels folk: </l><l level='1'><q>18</q> Jeg giver jer Kanaans land, </l><l level='2'>det skal være jeres særlige ejendom. </l><l level='1'><q>19</q> Det sagde han, da de endnu var få, </l><l level='2'>en lille flok fremmede i Kanaans land. </l><l level='1'><q>20</q> De vandrede fra land til land, </l><l level='2'>fra det ene rige til det andet. </l><l level='1'><q>21</q> Men han tillod ingen at skade dem, </l><l level='2'>han advarede konger om at holde sig væk. </l><l level='1'><q>22</q> Rør ikke mine udvalgte, </l><l level='2'>gør ikke mine profeter fortræd! </l><l level='1'><q>23</q> Lad hele jorden synge for Herren, </l><l level='2'>fortæl om hans frelse hver eneste dag. </l><l level='1'><q>24</q> Lad alle folk høre om hans vældige undere, </l><l level='2'>fortæl om de forunderlige ting, han har gjort. </l><l level='1'><q>25</q> For Herren er stor, og æren er hans, </l><l level='2'>ingen andre guder er værd at tilbede. </l><l level='1'><q>26</q> Andre folks guder er falske guder, </l><l level='2'>men Herren har skabt både himlen og jorden. </l><l level='1'><q>27</q> Han udstråler kongelig værdighed, </l><l level='2'>styrke og glæde kommer fra ham. </l><l level='1'><q>28</q> Pris Herren, alle verdens folk, </l><l level='2'>erkend hans herlighed og magt. </l><l level='1'><q>29</q> Giv Herren den ære, der tilkommer ham, </l><l level='2'>bring jeres gaver og træd frem for ham. </l><l level='1'>Tilbed Herren i helligt skrud, </l><l level='2'><q>30</q> bøj knæ for ham, alle jordens folk. </l><l level='1'>Han skabte jorden på et sikkert fundament, </l><l level='2'><q>31</q> lad himlen glæde sig og jorden juble. </l><l level='1'>Udråb blandt folkene: </l><l level='5'>Herren har bevist, han er konge! </l><l level='1'><q>32</q> Lad havene bruse i lovprisning, </l><l level='5'>lad marken med sin afgrøde juble, </l><l level='1'><q>33</q> lad lovsangen suse i skovens træer, </l><l level='2'>for Herren kommer for at dømme jorden. </l><l level='1'><q>34</q> Tak Herren, for han er god. </l><l level='2'>Hans trofasthed varer til evig tid. </l><l level='1'><q>35</q> Frels os, vor Gud! </l><l level='5'>Bring os tilbage fra landflygtigheden, </l><l level='1'>så vi kan give dig taknemmelighedsofre </l><l level='2'>og lovprise dit hellige navn. </l><l level='1'><q>36</q> Lovet være Herren, Israels Gud. </l><l level='5'>Lad os prise ham nu og til evig tid. </l></lg><p>Hele folket råbte Amen og lovpriste Herren. </p><p><q>37</q> David indsatte således Asaf og hans levitiske medhjælpere til dagligt at synge og spille lovsange foran Herrens Pagts Ark. <q>38</q> De blev assisteret af Obed-Edom, Jedituns søn, og 68 levitter fra hans slægt. Obed-Edom fik også ansvaret for at holde vagt ved teltet sammen med Hosa. </p><p><q>39</q> Ofringerne i den gamle helligdom på højen ved Gibeon fortsatte som hidtil. David udvalgte præsten Zadok og en gruppe af de øvrige præster til at stå for ofringerne der. <q>40</q> Hver morgen og aften skulle de ofre brændofre for Herren på det alter, som var indviet til formålet, og i det hele taget nøje følge alle de forskrifter, som Herren havde pålagt Israels folk, og som var nedskrevet i lovbogen. <q>41</q> Desuden blev Heman, Jedutun og flere andre udvalgt til at tage sig af lovsangstjenesten dér og synge om Herrens evige trofasthed. <q>42</q> Med deres trompeter, bækkener og øvrige musikinstrumenter akkompagnerede de lovsangen til Gud. Jedutuns sønner og slægtninge skulle holde vagt. </p><p><q>43</q> Da højtideligheden var overstået og folket gået hver til sit, gik David hjem for at velsigne sin familie. </p>"}