{"text":"<h3>Visdommen kalder igen</h3><p><q>1</q> Visdommen kalder, hvem vil høre? </p><lg><l level='2'>Indsigten råber sit budskab ud. </l><l level='1'><q>2</q> Den står på højdepunkter langs vejen, </l><l level='2'>stiller sig op ved befærdede gadehjørner. </l><l level='1'><q>3</q> Ved byens porte og på de åbne pladser </l><l level='2'>kan dens klare stemme høres: </l><l level='1'><q>4</q> Jeg kalder på alle mennesker, </l><l level='2'>lyt til mit budskab, hver og én. </l><l level='1'><q>5</q> Forstå dog, hvad visdom er, </l><l level='2'>tag imod lidt sund fornuft. </l><l level='1'><q>6</q> Jeg har vigtige ting at fortælle jer, </l><l level='2'>jeg siger, hvad der er ret og rigtigt. </l><l level='1'><q>7</q> Min mund taler altid sandt, </l><l level='2'>jeg hader alt, hvad der er ondt. </l><l level='1'><q>8</q> Alt, hvad jeg siger, er sandt og godt, </l><l level='2'>der er intet falsk eller forkert i det. </l><l level='1'><q>9</q> Mine ord er indlysende for de forstandige, </l><l level='2'>ligetil for dem, der har en smule indsigt. </l><l level='1'><q>10</q> Sæt større pris på min vejledning end på sølv, </l><l level='2'>for min undervisning er mere værd end guld. </l><l level='1'><q>11</q> At eje visdom er vigtigere end at eje juveler, </l><l level='2'>intet kan sammenlignes med den. </l><l level='1'><q>12</q> Jeg, Visdom, har dømmekraft </l><l level='2'>foruden indsigt og sund fornuft. </l><l level='1'><q>13</q> Gudsfrygt indebærer at hade det onde. </l><l level='2'>Jeg hader hovmod og indbildskhed, </l><l level='3'>løgn og ondsindet sladder. </l><l level='1'><q>14</q> Følg mine gode råd og få fremgang, </l><l level='2'>indsigt og dømmekraft får du hos mig. </l><l level='1'><q>15</q> Jeg hjælper konger til at regere retfærdigt </l><l level='2'>og lovgivere til at udstede gode love. </l><l level='1'><q>16</q> Jeg hjælper guvernører til at træffe de rigtige valg, </l><l level='2'>alle jordens dommere har brug for mig. </l><l level='1'><q>17</q> Jeg kommer til dem, der vil tage imod mig. </l><l level='2'>De, som oprigtigt søger mig, finder mig. </l><l level='1'><q>18</q> Jeg giver dem rigdom og ære, </l><l level='2'>vedvarende værdier og gode normer. </l><l level='1'><q>19</q> Den gave, jeg giver, er bedre end det fineste guld, </l><l level='2'>den er mere værd end det fornemste sølv. </l><l level='1'><q>20</q> Jeg følger sandhedens stier, </l><l level='2'>vandrer på hæderlighedens veje. </l><l level='1'><q>21</q> De, der følger mig, lider ingen nød, </l><l level='2'>for jeg fylder deres forrådshuse. </l><l level='1'><q>22</q> Herren skabte mig i begyndelsen </l><l level='2'>før resten af hans skaberværk. </l><l level='1'><q>23</q> Jeg har min oprindelse i evigheden, </l><l level='2'>før verdens grundvold blev lagt. </l><l level='1'><q>24</q> Jeg blev dannet før havets dyb, </l><l level='2'>før kilderne og floderne var til. </l><l level='1'><q>25</q> Jeg var der, før bjergene blev dannet </l><l level='2'>og højene blev skabt, </l><l level='1'><q>26</q> før Gud havde frembragt landjorden med dens marker, </l><l level='2'>før det første stykke jord kom til syne. </l><l level='1'><q>27</q> Da Gud udspændte himlens hvælving, </l><l level='2'>da han lagde jordens flade på urdybet, </l><l level='1'><q>28</q> da han anbragte skyerne over jorden </l><l level='2'>og åbnede kilderne under jorden, </l><l level='1'><q>29</q> da han med sit ord satte en grænse for havet, </l><l level='2'>da han lagde jordens grundvold fast, </l><l level='1'><q>30</q> da var jeg ved hans side som hans arkitekt. </l><l level='1'>Jeg glædede mig dag for dag, </l><l level='2'>frydede mig sammen med ham, </l><l level='1'><q>31</q> jublede ved at se den vide jord, </l><l level='2'>ved at se menneskene blive skabt. </l><l level='1'><q>32</q> Hør derfor godt efter, min søn, </l><l level='2'>for du bliver lykkelig ved at følge mit råd. </l><l level='1'><q>33</q> Lyt til mig, så du kan få visdom. </l><l level='2'>Ignorer ikke visdommen, når den siger: </l><l level='1'><q>34</q> Velsignede er de, der lytter til mig, </l><l level='2'>de, der venter ved min dør dag efter dag. </l><l level='1'><q>35</q> De, der tager imod mig, får et godt liv, </l><l level='2'>for de opnår Guds velvilje. </l><l level='1'><q>36</q> De, der forkaster mig, skader sig selv. </l><l level='2'>Siger de nej til mig, siger de ja til døden. </l></lg>"}