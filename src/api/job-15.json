{"text":"<h3>Elifaz anden tale til Job</h3><p><q>1</q> Elifaz tog nu til genmæle: </p><lg><l level='1'><q>2</q> Har man hørt mage til opblæst snak? </l><l level='2'>Du kendes da ellers som en fornuftig mand. </l><l level='1'><q>3</q> Du burde tænke dig bedre om, </l><l level='2'>og ikke bruge den slags tomme ord. </l><l level='1'><q>4</q> Du undergraver fromhed </l><l level='2'>og viser ingen respekt for Gud. </l><l level='1'><q>5</q> Du kommer med snedige udtalelser </l><l level='2'>for at dække over dine overtrædelser. </l><l level='1'><q>6</q> Jeg er ikke ude på at dømme dig, </l><l level='2'>du dømmer dig selv med dine ord. </l><l level='1'><q>7</q> Var du det første menneske i verden? </l><l level='2'>Blev du født, før jorden blev skabt? </l><l level='1'><q>8</q> Var du til stede, da Gud planlagde det hele? </l><l level='2'>Fik du monopol på alverdens visdom? </l><l level='1'><q>9</q> Hvad ved du, som vi ikke ved? </l><l level='2'>Tror du virkelig, du er klogere end os? </l><l level='1'><q>10</q> Vores viden stammer fra de gamle vismænd, </l><l level='2'>der er langt ældre end din far. </l><l level='1'><q>11</q> Er Guds trøst da ikke nok for dig? </l><l level='2'>Er andres venlige ord til ingen nytte? </l><l level='1'><q>12</q> Hvorfor hidser du dig sådan op </l><l level='2'>og sender os lynende blikke? </l><l level='1'><q>13</q> Husk lige, at det er Gud, du er vred på, </l><l level='2'>det er ham, du anklager med dine ord. </l><l level='1'><q>14</q> Tror du virkelig, nogen kan være helt uskyldig? </l><l level='2'>Kan et menneske være fuldstændig fejlfrit? </l><l level='1'><q>15</q> Ikke engang englene er uden synd. </l><l level='2'>Selv de himmelske væsener kan svigte Gud. </l><l level='1'><q>16</q> Hvor meget mere skyld har da ikke et menneske, </l><l level='2'>der tørster efter synd som var det vand. </l><l level='1'><q>17</q> Hør lige her, så skal jeg sige dig noget, </l><l level='2'>lad mig fortælle dig, hvad jeg selv har hørt, </l><l level='1'><q>18</q> hvad de gamle vismænd har fortalt, </l><l level='2'>det, de lærte af deres forfædre, </l><l level='1'><q>19</q> af dem, til hvem Gud gav dette land, </l><l level='2'>før de blev påvirket af fremmede folk. </l><l level='1'><q>20</q> De onde må lide alle deres dage, </l><l level='2'>de grusomme bliver selv grusomt behandlet. </l><l level='1'><q>21</q> Syndere må leve i evig angst, </l><l level='2'>selv i fredstid bliver de overfaldet. </l><l level='1'><q>22</q> De tør ikke gå ud om natten </l><l level='2'>af frygt for at blive myrdet. </l><l level='1'><q>23</q> De ved, at det vil gå galt til sidst, </l><l level='2'>at de ender som føde for gribbene. </l><l level='1'><q>24</q> Gru og rædsel omringer dem </l><l level='2'>som en hær, der venter på at angribe. </l><l level='1'><q>25</q> De har jo gjort oprør mod Gud, </l><l level='2'>trodset den Almægtige. </l><l level='1'><q>26</q> Stædigt satte de sig op mod Gud, </l><l level='2'>gik til angreb med sværd og skjold. </l><l level='1'><q>27</q> De ragede til sig på alle måder, </l><l level='2'>maven blev tyk og kinderne fede. </l><l level='1'><q>28</q> De kommer til at bo i ødelagte byer, </l><l level='2'>i forladte huse, der er ved at falde sammen. </l><l level='1'><q>29</q> Deres rigdom smuldrer og forgår, </l><l level='2'>de efterlader sig intet af værdi. </l><l level='1'><q>30</q> De undslipper ikke dødens mørke, </l><l level='2'>men fortæres af flammer, når Gud ånder på dem. </l><l level='1'><q>31</q> Fordi de stoler på den bedrageriske rigdom, </l><l level='2'>bliver hele deres liv et tomt bedrag. </l><l level='1'><q>32</q> De er som et frugttræ, der ikke blomstrer </l><l level='2'>og derfor bliver fældet i utide. </l><l level='1'><q>33</q> De er som en vinstok, der skæres ned, før druerne er modne, </l><l level='2'>som et oliventræ, der mister blomsterne og ikke giver frugt. </l><l level='1'><q>34</q> De gudløses liv bærer ikke frugt. </l><l level='2'>De, der har svindlet sig til rigdom, vil miste det hele. </l><l level='1'><q>35</q> De undfanger onde planer, som modnes i deres indre, </l><l level='2'>indtil de fødes som løgn og bedrag. </l></lg>"}