{"text":"<h3>Jobs niende tale: Et svar til Bildad</h3><p><q>1</q> Job svarede på følgende måde: </p><lg><l level='1'><q>2</q> Hvor <i>har</i> du været til megen hjælp, </l><l level='2'>trøstet og støttet mig arme stakkel! </l><l level='1'><q>3</q> Du har virkelig åbenbaret din store visdom, </l><l level='2'>og forklaret det hele for den tåbe, jeg er! </l><l level='1'><q>4</q> Hvordan har du fået din vældige visdom? </l><l level='2'>Hvorfra kommer alle de kloge ord? </l><l level='1'><q>5</q> De dødes ånder skælver af frygt </l><l level='2'>i deres opholdssted under havet. </l><l level='1'><q>6</q> Dødsriget ligger åbent for Gud, </l><l level='2'>intet dernede er skjult for ham. </l><l level='1'><q>7</q> Gud udspændte himmelbuen over horisonten, </l><l level='2'>hængte jordkloden op i det tomme rum. </l><l level='1'><q>8</q> Vandet binder han i de mørke skyer, </l><l level='2'>de bryder ikke sammen under vægten. </l><l level='1'><q>9</q> Han skjuler fuldmånen bag sine skyer, </l><l level='2'>breder et slør ud over den. </l><l level='1'><q>10</q> Han markerer horisonten, hvor havet ender, </l><l level='2'>og stedet, hvor dagen bryder frem af natten. </l><l level='1'><q>11</q> Himlens søjler ryster og bæver, </l><l level='2'>de vakler, når han viser sin vrede. </l><l level='1'><q>12</q> Med sin magt bragte han havet til ro, </l><l level='2'>da han i sin visdom knuste Rahab.</l><l level='1'><q>13</q> Ved et pust fra ham klarede himlen op, </l><l level='2'>han gennemborede den flygtende slange. </l><l level='1'><q>14</q> Det er kun små eksempler på hans styrke, </l><l level='2'>et svagt ekko af hans almagt, </l><l level='2'>for hvem kan fatte hans fulde styrke? </l></lg>"}