{"text":"<h3>En uskyldigs ydmyge bøn</h3><p>Frikend mig, Herre, for jeg er uskyldig. </p><lg><l level='2'>Jeg har altid sat min lid til dig. </l><l level='1'><q>2</q> Se efter, hvad der bor i mit hjerte, </l><l level='2'>undersøg mine tanker og motiver. </l><l level='1'><q>3</q> Jeg kender din trofaste nåde, </l><l level='2'>jeg ønsker at gøre din vilje. </l><l level='1'><q>4</q> Jeg færdes ikke blandt de falske, </l><l level='2'>gør ikke de gudløse selskab. </l><l level='1'><q>5</q> Jeg tager afstand fra de ondes planer, </l><l level='2'>jeg vil ikke have noget med dem at gøre. </l><l level='1'><q>6</q> Jeg ønsker at bevare min uskyld, </l><l level='2'>så jeg kan nærme mig dit hellige alter. </l><l level='1'><q>7</q> Der vil jeg synge dig en takkesang, </l><l level='2'>fortælle om alle dine undere. </l><l level='1'><q>8</q> Herre, jeg elsker at komme til dit hus, </l><l level='2'>for det er der, jeg kan se din herlighed. </l><l level='1'><q>9</q> Lad mig ikke dele skæbne med syndere, </l><l level='2'>døm mig ikke, som du dømmer voldsmænd, </l><l level='1'><q>10</q> for de er altid ude på rov </l><l level='2'>og tager gerne imod bestikkelse. </l><l level='1'><q>11</q> Men jeg lever oprigtigt og retskaffent. </l><l level='2'>Fri mig fra det onde og vær mig nådig. </l><l level='1'><q>12</q> Mine fødder står på sikker grund, </l><l level='2'>og i folkets forsamling vil jeg prise dig, Herre. </l></lg>"}