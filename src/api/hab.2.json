{"text":"<p><q>1</q> Jeg vil spejde efter et ord fra Herren, </p><lg><l level='2'>gå op på bymuren og holde udkig. </l><l level='1'>Jeg vil høre, hvad han har at sige, </l><l level='2'>så jeg kan få svar på min klage. </l></lg><h3>Guds svar til Habakkuk</h3><lg><l level='1'><q>2</q> Herren sagde til mig: </l><l level='1'>Det, jeg viser dig, skal du skrive ned, </l><l level='2'>tydeligt og klart, så det er let at læse. </l><l level='1'><q>3</q> Det handler om noget, som skal ske i fremtiden. </l><l level='2'>Når tiden er inde, vil det blive opfyldt. </l><l level='1'>Vær tålmodige, når I synes, det trækker ud, </l><l level='2'>for han, som skal komme, vil komme, </l><l level='1'>og han kommer ikke for sent. </l><l level='1'><q>4</q> Den hovmodige har ikke den rette indstilling, </l><l level='2'>men den retskafne får livet ved sin tro.</l><l level='1'><q>5</q> Babylonierne er berusede af deres magt, </l><l level='2'>men deres hovmod bliver deres undergang. </l><l level='1'>De er grådige som dødsriget, </l><l level='2'>der aldrig kan få nok. </l><l level='1'>De skraber alle folkeslag til sig, </l><l level='2'>men får aldrig fanger nok. </l><l level='1'><q>6</q> Engang vil de undertrykte folkeslag håne dem og sige: </l><l level='1'>Ve jer, der stjæler og røver fra andre. </l><l level='2'>Hvor længe vil I udnytte andre for selv at blive rige? </l><l level='1'><q>7</q> Pludselig en dag vil de undertrykte rejse sig </l><l level='2'>og gøre oprør imod jer babyloniere. </l><l level='1'>Så bliver det jeres tur til at skælve, </l><l level='2'>og jer, der bliver udplyndret. </l><l level='1'><q>8</q> Fordi I har plyndret mange lande, </l><l level='2'>vil de resterende lande nu plyndre jer. </l><l level='1'>I må bøde for alle de voldshandlinger og mord, </l><l level='2'>I har begået i et utal af byer og lande. </l><l level='1'><q>9</q> Ve jer, der bliver rige på andres bekostning. </l><l level='2'>I tror I kan købe sikkerhed, </l><l level='3'>både for jer selv og jeres familie. </l><l level='1'><q>10</q> Men fordi I har taget så mange menneskers liv, </l><l level='2'>har I selv mistet retten til livet. </l><l level='1'><q>11</q> Hvis mursten kunne tale, ville de anklage jer, </l><l level='2'>tagbjælkerne ville afsløre, hvad I har gjort. </l><l level='1'><q>12</q> Ve jer, som etablerer en by </l><l level='2'>ved vold og forbrydelser. </l><l level='1'><q>13</q> Herren, den Almægtige, har jo sagt, </l><l level='2'>at alt, hvad mennesker bygger, vil gå op i røg. </l><l level='3'>Alt deres slid og slæb er til ingen nytte. </l><l level='1'><q>14</q> Men som verdenshavene er fyldt med vand, </l><l level='2'>vil jorden blive fyldt med erkendelsen af Herrens herlighed. </l><l level='1'><q>15</q> Ve jer, der tvinger mennesker til at tømme jeres vredes bæger </l><l level='2'>og bagefter fryder jer over deres ulykkelige tilstand. </l><l level='1'><q>16</q> Derfor skal I selv opleve skam </l><l level='2'>i stedet for hæder og ære. </l><l level='1'>Nu er det jeres tur til at drikke af bægeret, </l><l level='2'>og jeres ynkelige tilstand bliver stillet til skue. </l><l level='1'>Nu rækker Herren jer sit vredesbæger, </l><l level='2'>så jeres herlighed bliver erstattet af elendighed. </l><l level='1'><q>17</q> I bliver hugget ned, </l><l level='2'>fordi I huggede Libanons skove ned. </l><l level='1'>I vil blive jaget, </l><l level='2'>fordi I jagtede skovens dyr. </l><l level='1'>Jeres by fyldes af blodet fra dens indbyggere, </l><l level='2'>fordi I selv har udgydt blod over hele jorden. </l><l level='1'><q>18</q> Hvad hjælper det at bede til en afgud, </l><l level='2'>når det er jer selv, der har lavet den? </l><l level='1'>Hvad hjælper det at spørge falske profeter til råds, </l><l level='2'>når de kun kan lyve og bedrage? </l><l level='1'>Kan man have tillid til en afgud, man selv har skabt, </l><l level='2'>når den ikke engang kan tale? </l><l level='1'><q>19</q> Ve jer, der prøver at puste liv i en træklods </l><l level='2'>eller forsøger at vække en stenstøtte til live. </l><l level='3'>Kan de måske vejlede jer? </l><l level='1'>De er godt nok belagt med guld og sølv, </l><l level='2'>men der er ikke gnist af liv i dem. </l><l level='1'><q>20</q> Men Herren bor i sin helligdom. </l><l level='2'>Lad jorden fyldes af ærefrygt for ham. </l></lg>"}