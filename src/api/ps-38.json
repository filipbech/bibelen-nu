{"text":"<h3>En bøn om hjælp i lidelse</h3><p><q>2</q> Herre, straf mig ikke i vrede, </p><lg><l level='2'>irettesæt mig ikke i harme. </l><l level='1'><q>3</q> Dine pile sidder dybt i mig, </l><l level='2'>din straffende hånd hviler tungt på mig. </l><l level='1'><q>4</q> Min krop sygner hen på grund af din vrede, </l><l level='2'>mit helbred er nedbrudt som følge af synd. </l><l level='1'><q>5</q> Min skyld vokser mig over hovedet, </l><l level='2'>min syndebyrde er ikke til at bære. </l><l level='1'><q>6</q> Mine sår er betændte og stinker, </l><l level='2'>på grund af min tåbelige synd. </l><l level='1'><q>7</q> Jeg er nedtrykt og meget bedrøvet, </l><l level='2'>dagen igennem sørger jeg dybt. </l><l level='1'><q>8</q> Det føles som ild i mit indre, </l><l level='2'>hele min krop er syg af feber. </l><l level='1'><q>9</q> Jeg er lamslået og knust, </l><l level='2'>stønner i fortvivlelse og smerte. </l><l level='1'><q>10</q> Herre, du ved, hvad jeg længes efter! </l><l level='2'>Du hører alle mine suk. </l><l level='1'><q>11</q> Mit hjerte hamrer, min kraft er borte, </l><l level='2'>mine øjne har mistet deres glans. </l><l level='1'><q>12</q> Min lidelse holder slægt og venner borte, </l><l level='2'>mine kære holder sig på afstand. </l><l level='1'><q>13</q> Mine fjender stiller fælder for mig, </l><l level='2'>de, som ønsker mig død, lægger onde planer. </l><l level='3'>De har altid kun forræderi i tanke. </l><l level='1'><q>14</q> Jeg er som en døv, der ikke kan høre, </l><l level='2'>som en stum, der ikke kan tale. </l><l level='1'><q>15</q> Jeg lader, som om jeg ikke hører, </l><l level='2'>undlader at svare på spørgsmål. </l><l level='1'><q>16</q> Jeg venter på, at du gør noget, Herre. </l><l level='2'>Jeg længes efter at få et svar, min Gud. </l><l level='1'><q>17</q> Lad ikke mine fjender hovere over min tilstand, </l><l level='2'>eller glæde sig over at se mig falde. </l><l level='1'><q>18</q> Jeg er på randen af et sammenbrud, </l><l level='2'>jeg lider af konstante smerter. </l><l level='1'><q>19</q> Men jeg vil bekende min synd </l><l level='2'>og angre det onde, jeg har gjort. </l><l level='1'><q>20</q> Mange er imod mig uden årsag, </l><l level='2'>mange hader mig uden grund. </l><l level='1'><q>21</q> De gengælder godt med ondt. </l><l level='2'>De er imod mig, fordi jeg ønsker at gøre det gode. </l><l level='1'><q>22</q> Herre, lad mig ikke i stikken, </l><l level='2'>hold dig ikke borte fra mig. </l><l level='1'><q>23</q> Skynd dig at gribe ind, </l><l level='2'>hjælp mig, min Herre og Frelser! </l></lg>"}