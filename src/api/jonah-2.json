{"text":"<h3>Jonas beder til Gud og oplever Guds nåde</h3><p><q>1</q> I mellemtiden havde Herren ordnet det sådan, at en stor fisk slugte Jonas. Jonas var inde i fisken i tre dage,<q>2</q> og fra fiskens indre bad han til Gud: </p><lg><l level='1'><q>3</q> I min nød vendte jeg mig til dig, Herre, </l><l level='2'>og du greb ind! </l><l level='1'>Jeg råbte om hjælp fra dødens forgård, </l><l level='2'>og du bønhørte mig! </l></lg><p>Han fortsatte: </p><lg><l level='1'><q>4</q> Du kastede mig i havet, </l><l level='2'>og jeg sank ned i dybet. </l><l level='1'>Jeg blev slugt af det store ocean, </l><l level='2'>og bølgerne rasede oven over mig. </l><l level='1'><q>5</q> Jeg troede, du havde forkastet mig, </l><l level='2'>og at jeg aldrig mere skulle se dit hellige tempel. </l><l level='1'><q>6-7</q> Vandmasserne lukkede sig omkring mig, </l><l level='2'>havets dyb omsluttede mig. </l><l level='1'>Vandplanterne viklede sig om hovedet på mig, </l><l level='2'>og jeg sank ned mod bjergenes rødder. </l><l level='1'>Jeg var på vej gennem dødsrigets port, </l><l level='2'>som ville blive smækket i efter mig for evigt. </l><l level='1'>Men Herre, du hørte min bøn </l><l level='2'>og rev mig ud af dødens gab. </l><l level='1'><q>8</q> Da alt håb var ude, vendte jeg mig til dig, Herre, </l><l level='2'>og fra dit hellige tempel hørte du min bøn. </l><l level='1'><q>9</q> De, som holder sig til falske guder, </l><l level='2'>oplever ikke din trofasthed og nåde. </l><l level='1'><q>10</q> Men det har jeg nu oplevet, </l><l level='2'>og jeg vil takke dig med lovsang og ofre. </l><l level='1'>Jeg vil indfri mine løfter til dig,</l><l level='2'>for det er dig, Herre, der har magt til at redde. </l></lg><p><q>11</q> Derefter sørgede Herren for, at fisken spyttede Jonas ud på strandbredden. </p>"}