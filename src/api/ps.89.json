{"text":"<h3>Guds løfte til David</h3><p><q>2</q> Herre, jeg vil altid synge om din nåde, </p><lg><l level='2'>tale om din trofasthed fra slægt til slægt. </l><l level='1'><q>3</q> Din nåde forandres aldrig, </l><l level='2'>din trofasthed kan umuligt høre op. </l><l level='1'><q>4</q> Jeg har sluttet pagt med min udvalgte, </l><l level='2'>højtideligt lovet min tjener David, </l><l level='1'><q>5</q> at jeg altid vil tage vare på hans slægt </l><l level='2'>og bygge ham en evig trone. <u>Sela</u>. </l><l level='1'><q>6</q> Englene lovpriser dine undere, Herre, </l><l level='2'>himmelske skarer synger om din trofasthed. </l><l level='1'><q>7</q> Er der nogen, der kan sammenlignes med Gud? </l><l level='2'>Hvem af englene kan måle sig med ham? </l><l level='1'><q>8</q> Den himmelske forsamling skælver foran dig, </l><l level='2'>alle omkring dig bøjer sig i ærefrygt. </l><l level='1'><q>9</q> Hvem er som du, almægtige Gud? </l><l level='2'>Altid er du omgivet af din trofasthed. </l><l level='1'><q>10</q> Du hersker over det oprørte hav, </l><l level='2'>du befaler over de brusende bølger. </l><l level='1'><q>11</q> Du knuste Rahab, det stolte uhyre, </l><l level='2'>du fejede dine fjender langt væk. </l><l level='1'><q>12</q> Himlen er din, jorden tilhører dig, </l><l level='2'>du skabte dem med alt, hvad de rummer. </l><l level='1'><q>13</q> Du skabte både nord og syd. </l><l level='2'>Tabor og Hermon priser dig med glæde. </l><l level='1'><q>14</q> Din arm er umådelig stærk, </l><l level='2'>din højre hånd kan besejre alt. </l><l level='1'><q>15</q> Din trone er bygget på retfærdighed, </l><l level='2'>du kendetegnes ved nåde og sandhed. </l><l level='1'><q>16</q> Lykkelige er de, som lovsynger dig, </l><l level='2'>de lever i lyset af dit nærvær. </l><l level='1'><q>17</q> De glæder sig over dig dagen lang, </l><l level='2'>soler sig i din godhed. </l><l level='1'><q>18</q> Du er grunden til deres styrke, </l><l level='2'>vi sejrer på grund af din nåde og accept. </l><l level='1'><q>19</q> Vor konge er indsat af Herren, </l><l level='2'>Israels almægtige Gud udvalgte ham.</l><l level='1'><q>20</q> Du sagde engang i et syn til din profet: </l><l level='1'>Jeg har valgt at støtte en ung helt, </l><l level='2'>udvalgt en konge blandt almindelige mennesker. </l><l level='1'><q>21</q> Jeg udtog David som min tjener, </l><l level='2'>salvede ham med olie til konge. </l><l level='1'><q>22</q> Min hånd skal altid støtte ham, </l><l level='2'>min arm give ham styrke. </l><l level='1'><q>23</q> Hans fjender kan ikke få ram på ham, </l><l level='2'>de onde kan ikke overmande ham. </l><l level='1'><q>24</q> Jeg vil selv gøre det af med hans fjender, </l><l level='2'>jeg tilintetgør dem, der hader ham. </l><l level='1'><q>25</q> Min trofaste kærlighed følger ham altid, </l><l level='2'>han får styrke ved at stole på mig. </l><l level='1'><q>26</q> Jeg giver ham magt over havet, </l><l level='2'>han skal herske over floderne. </l><l level='1'><q>27</q> Han skal kalde mig Far og Gud </l><l level='2'>og Redningsmand. </l><l level='1'><q>28</q> Jeg vil gøre ham til min førstefødte søn, </l><l level='2'>den mægtigste konge på jorden. </l><l level='1'><q>29</q> Jeg vil være ham tro for evigt, </l><l level='2'>min pagt med ham står fast. </l><l level='1'><q>30</q> Hans slægt skal altid bestå, </l><l level='2'>hans rige vare ved, så længe himlen er til. </l><l level='1'><q>31</q> Men hvis hans børn svigter mig </l><l level='2'>og ikke adlyder mine bud, </l><l level='1'><q>32</q> hvis de bryder mine love </l><l level='2'>og ikke gør, som jeg siger, </l><l level='1'><q>33</q> så må jeg straffe dem for deres oprør, </l><l level='2'>drage dem til ansvar for deres ulydighed. </l><l level='1'><q>34</q> Men jeg vil altid være ham tro </l><l level='2'>og holde fast ved mit løfte. </l><l level='1'><q>35</q> Jeg bryder ikke min pagt, </l><l level='2'>og svigter ikke mit ord. </l><l level='1'><q>36</q> Jeg har én gang aflagt et højtideligt løfte, </l><l level='2'>og jeg kan ikke lyve overfor David. </l><l level='1'><q>37</q> Hans slægt skal altid bestå, </l><l level='2'>hans rige vare ved, så længe solen står op, </l><l level='1'><q>38</q> så længe månen er til </l><l level='2'>så længe himlen består. <u>Sela</u>. </l></lg><h3>Bøn om national befrielse</h3><lg><l level='1'><q>39</q> Men nu har du forkastet din udvalgte konge, </l><l level='2'>du har udøst din vrede over mig. </l><l level='1'><q>40</q> Du har svigtet pagten med din tjener, </l><l level='2'>du har kastet min kongekrone i støvet. </l><l level='1'><q>41</q> Du har nedbrudt vore forsvarsmure, </l><l level='2'>lagt vore fæstninger i ruiner. </l><l level='1'><q>42</q> Alle, der kommer forbi, udplyndrer os, </l><l level='2'>vi er til spot for vore naboer. </l><l level='1'><q>43</q> Du har givet vore fjender sejren, </l><l level='2'>og gjort vore modstandere glade. </l><l level='1'><q>44</q> Min hær er slået tilbage, </l><l level='2'>du hjalp mig ikke mod fjenden. </l><l level='1'><q>45</q> Du har gjort ende på min herlighed, </l><l level='2'>væltet min trone omkuld. </l><l level='1'><q>46</q> Du gjorde mig gammel før tiden, </l><l level='2'>jeg blev til skamme for øjnene af alle. <u>Sela</u>. </l><l level='1'><q>47</q> Åh, Herre, hvor længe skal det fortsætte? </l><l level='2'>Hvor længe vil du skjule dig for os? </l><l level='3'>Hvor længe vil din vrede brænde som ild? </l><l level='1'><q>48</q> Husk på, at mit liv er kort. </l><l level='2'>Hvorfor skal mennesker være så magtesløse? </l><l level='1'><q>49</q> Kan man leve evigt og aldrig dø? </l><l level='2'>Kan man undslippe dødsrigets magt? <u>Sela</u>. </l><l level='1'><q>50</q> Herre, hvor er din trofasthed blevet af? </l><l level='2'>Hvor er den godhed, du lovede David? </l><l level='1'><q>51</q> Herre, se, hvordan din tjener foragtes, </l><l level='2'>hvordan jeg må udholde folkenes hån. </l><l level='1'><q>52</q> Dine fjender ler ad mig, Herre, </l><l level='2'>de puster mig i nakken med deres hån. </l><l level='1'><q>53</q> Lovet være Herren for evigt. </l><l level='2'>Amen, amen. </l></lg>"}