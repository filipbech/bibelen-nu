{"text":"<h3>Straffen for undertrykkelse</h3><p><q>1</q> Ve jer, der misbruger jeres magt </p><lg><l level='2'>og undertrykker de svage. </l><l level='1'>Om natten udtænker I onde planer </l><l level='2'>og fører dem ud i livet, så snart det bliver lyst. </l><l level='1'><q>2</q> I begærer jeres nabos hus og marker </l><l level='2'>og overtager dem uden at have skrupler. </l><l level='1'>I tilraner jer andre folks ejendom, </l><l level='2'>som er gået i arv fra deres forfædre. </l><l level='1'><q>3</q> Derfor siger jeg, Herren: </l><l level='1'>Også jeg har udtænkt en plan </l><l level='2'>som straf for al jeres ondskab. </l><l level='1'>Jeg vil lægge et tungt åg på jeres skuldre, </l><l level='2'>og så er det jer, der kommer ned med nakken. </l><l level='1'><q>4</q> Når det sker, vil jeres fjender håne jer </l><l level='2'>ved at synge en klagesang for jer: </l><l level='1'>Åh, vi er helt knust, </l><l level='2'>for Guds folk har mistet sit land. </l><l level='1'>Herren har selv taget det fra os </l><l level='2'>og delt det ud til ugudelige folkeslag. </l><l level='1'><q>5</q> I, der har undertrykt andre, </l><l level='2'>får ikke arvelod blandt Guds folk. </l><l level='1'><q>6</q> Hold op med dine dommedagsprædikener, siger folk. </l><l level='2'>Det kunne Gud da aldrig få sig selv til at gøre! </l><l level='1'><q>7</q> Har Herren ikke været tålmodig med jer, Israels folk? </l><l level='2'>Er det hans skyld, at han bliver nødt til at straffe jer? </l><l level='1'>For de, der gør det gode, </l><l level='2'>er det godt at høre profetens ord. </l><l level='1'><q>8</q> Herren siger: I, som er mit folk, </l><l level='2'>er nu blevet mine fjender. </l><l level='1'>I kræver den fattiges kappe som betaling for et lån </l><l level='2'>og river tøjet af folk, der går fredeligt på gaden. </l><l level='1'><q>9</q> I smider enker ud af deres hjem </l><l level='2'>og fratager faderløse børn deres værdighed. </l><l level='1'><q>10</q> I har gjort landet urent med jeres synd, </l><l level='2'>derfor kommer ulykken over jer. </l><l level='1'>I bliver sendt bort fra det land, jeg gav jer, </l><l level='2'>et land, hvor der skulle være ro og fred. </l><l level='1'><q>11</q> For I vil kun høre på løgneprofeter, </l><l level='2'>der lover jer fest og glade dage. </l></lg><h3>Et løfte om genoprettelse</h3><lg><l level='1'><q>12</q> Engang vil jeg kalde Israels folk sammen, </l><l level='2'>for jeg vil samle den tiloversblevne rest. </l><l level='1'>Jeg vil lede dem som en mægtig fåreflok </l><l level='2'>på vej til en frodig græsmark. </l><l level='3'>Der bliver et mylder af glade mennesker. </l><l level='1'><q>13</q> Jeg nedbryder fangenskabets port </l><l level='2'>og fører mit folk hjem til deres eget land. </l><l level='1'>Kongen selv går foran dem, </l><l level='2'>Herren vil lede dem hjem. </l></lg>"}