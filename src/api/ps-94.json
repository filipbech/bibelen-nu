{"text":"<h3>Herren er dommer</h3><p><q>1</q> Herre, du er en retfærdig dommer. </p><lg><l level='2'>Vis din herlighed ved at dømme de skyldige. </l><l level='1'><q>2</q> Afsig din dom over menneskene, </l><l level='2'>lad de stolte få den straf, de fortjener. </l><l level='1'><q>3</q> Åh, Herre, hvor længe skal de onde hovere, </l><l level='2'>hvor længe får de lov til at gå fri? </l><l level='1'><q>4</q> De udspyr trusler til alle sider, </l><l level='2'>de bryster sig af deres evindelige ondskab. </l><l level='1'><q>5</q> Herre, de undertrykker dit udvalgte folk, </l><l level='2'>de plager dem, der tilhører dig. </l><l level='1'><q>6</q> De myrder både enker og de fremmede i landet, </l><l level='2'>de dræber de forældreløse børn. </l><l level='1'><q>7</q> De siger, at du slet ikke ser det, </l><l level='2'>at Israels Gud ikke opdager, hvad de gør. </l><l level='1'><q>8</q> Tænk jer dog om, I tåber! </l><l level='2'>Fatter I da slet ingenting? </l><l level='1'><q>9</q> Er han, som skabte øjet, ikke i stand til at se? </l><l level='2'>Er han, som skabte øret, ikke i stand til at høre? </l><l level='1'><q>10</q> Er han, som styrer verden, ikke i stand til at straffe? </l><l level='1'>Han, som giver mennesker kundskab, </l><l level='2'>har kendskab til alt. </l><l level='1'><q>11</q> Han kender menneskenes tanker, </l><l level='2'>han ved, at de er uden værdi. </l><l level='1'><q>12</q> Det er en velsignelse at blive irettesat af Herren, </l><l level='2'>for man lærer at adlyde hans lov. </l><l level='1'><q>13</q> Man slipper for en masse problemer, </l><l level='2'>og han overvinder alle ens fjender. </l><l level='1'><q>14</q> Herren vil ikke forkaste sit folk, </l><l level='2'>han lader ikke sine egne i stikken. </l><l level='1'><q>15</q> Retfærdigheden skal sejre til sidst, </l><l level='2'>de retskafne længes efter at se det ske. </l><l level='1'><q>16</q> Hvem beskyttede mig mod de onde? </l><l level='2'>Hvem skærmede mig mod forbryderne? </l><l level='1'><q>17</q> Havde Herren ikke hjulpet mig, </l><l level='2'>havde det været ude med mig. </l><l level='1'><q>18</q> Da jeg råbte til dig i min nød, </l><l level='2'>hjalp du mig, Herre, for du er trofast. </l><l level='1'><q>19</q> Når bekymringerne vælter ind over mig, </l><l level='2'>så styrker du mig og giver mig nyt mod. </l><l level='1'><q>20</q> De onde regenter gør oprør imod dig, </l><l level='2'>når de vedtager uretfærdige love. </l><l level='1'><q>21</q> De anklager retskafne mennesker </l><l level='2'>og dømmer uskyldige til døden. </l><l level='1'><q>22</q> Men Herren er min tilflugt, </l><l level='2'>min Gud vil beskytte mig. </l><l level='1'><q>23</q> Han straffer de onde på grund af deres synd, </l><l level='2'>han udrydder dem på grund af deres ondskab. </l><l level='3'>Herren, vor Gud, vil gøre det af med dem. </l></lg>"}