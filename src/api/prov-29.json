{"text":"<p><q>1</q> Den, der aldrig tager en irettesættelse alvorligt, </p><lg><l level='2'>vil en dag opdage, at nu er det for sent. </l><l level='1'><q>2</q> Folk er glade, når de har gode ledere, </l><l level='2'>men de stønner, når ondskaben hersker. </l><l level='1'><q>3</q> Den søn, der værdsætter visdom, glæder sin far, </l><l level='2'>men den, der omgås løsagtige piger, mister sin formue. </l><l level='1'><q>4</q> En retfærdig konge styrker sit land, </l><l level='2'>men den, der tager imod bestikkelse, ødelægger det. </l><l level='1'><q>5</q> Den, der lefler for andre, </l><l level='2'>spreder et net for sine fødder. </l><l level='1'><q>6</q> Den onde bliver straffet for sine synder, </l><l level='2'>men de retskafne synger af glæde. </l><l level='1'><q>7</q> Den retsindige beskytter de svages rettigheder, </l><l level='2'>den onde er ligeglad. </l><l level='1'><q>8</q> Hån og spot kan sætte en hel by i oprør, </l><l level='2'>men den vise beroliger gemytterne. </l><l level='1'><q>9</q> Man kan ikke diskutere med en tåbe, </l><l level='2'>han vil enten blive vred eller fornærmet. </l><l level='1'><q>10</q> Voldsmænd hader en ærlig mand </l><l level='2'>og prøver at gøre det af med ham. </l><l level='1'><q>11</q> En tåbe giver luft for sin vrede, </l><l level='2'>den vise behersker sig. </l><l level='1'><q>12</q> En leder, der accepterer løgn, </l><l level='2'>tiltrækker uærlige rådgivere. </l><l level='1'><q>13</q> Den undertrykte og undertrykkeren har én ting tilfælles: </l><l level='2'>Herren gav dem begge øjne at se med. </l><l level='1'><q>14</q> Den konge, der forsvarer de svages ret, </l><l level='2'>får lov at regere længe. </l><l level='1'><q>15</q> Et barn opdrages ved vejledning og irettesættelse, </l><l level='2'>en uopdragen unge bringer skam over sin mor. </l><l level='1'><q>16</q> Hvis landets ledere er onde, sker der mange forbrydelser, </l><l level='2'>men de retskafne holder ud og vil opleve regimets fald. </l><l level='1'><q>17</q> Opdrag dine børn godt, </l><l level='2'>så vil de bringe dig glæde og fred. </l><l level='1'><q>18</q> Uden Guds ledelse vil et folk fare vild, </l><l level='2'>velsignet er den, der følger hans vejledning. </l><l level='1'><q>19</q> Ord er ikke nok over for en modvillig slave, </l><l level='2'>han retter sig ikke efter dem, selvom han forstår dem. </l><l level='1'><q>20</q> En tåbe er bedre stillet </l><l level='2'>end den, der taler uden at tænke. </l><l level='1'><q>21</q> Giver du din slave, hvad han peger på, mens han er barn, </l><l level='2'>vil han give dig store problemer, når han bliver voksen. </l><l level='1'><q>22</q> En ilter person kommer let i klammeri, </l><l level='2'>hidsighed fører til meget ondt. </l><l level='1'><q>23</q> Hovmod bliver et menneske til fald, </l><l level='2'>ydmyghed fører til hæder og ære. </l><l level='1'><q>24</q> Er du medskyldig i en forbrydelse, er det værst for dig selv, </l><l level='2'>når du indkaldes som vidne, tør du ikke røbe sandheden. </l><l level='1'><q>25</q> Menneskefrygt lukker dig inde i et bur, </l><l level='2'>men at sætte sin lid til Herren giver tryghed. </l><l level='1'><q>26</q> Mange søger medhold hos dem, der har magten, </l><l level='2'>men den fuldkomne retfærdighed finder du hos Herren. </l><l level='1'><q>27</q> De retskafne tager afstand fra de uærlige, </l><l level='2'>og de onde foragter de gode. </l></lg>"}