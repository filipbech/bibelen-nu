{"text":"<h3>Bekendelse og tilgivelse</h3><p>Lykkelige er de, hvis forseelser er tilgivet, </p><lg><l level='2'>hvis synderegister er slettet. </l><l level='1'><q>2</q> Lykkelige er de mennesker, </l><l level='2'>som Herren ikke tilregner skyld, </l><l level='3'>de, som er oprigtige af hjertet. </l><l level='1'><q>3</q> Før jeg var villig til at indrømme min skyld, </l><l level='2'>havde jeg det helt elendigt. </l><l level='3'>Jeg sukkede dagen lang. </l><l level='1'><q>4</q> Dag og nat lå din hånd tungt på mig, </l><l level='2'>jeg følte mig trykket som under en hedebølge. <u>Sela</u>. </l><l level='1'><q>5</q> Så bekendte jeg omsider min synd for dig, </l><l level='2'>søgte ikke længere at skjule mine forseelser. </l><l level='1'>Jeg sagde: Jeg vil bekende mit oprør for Herren. </l><l level='2'>Så tilgav du mig, og min skyld forsvandt. <u>Sela</u>. </l><l level='1'><q>6</q> Alle, som tror på Herren, </l><l level='2'>bør bekende deres synder for ham, </l><l level='3'>inden det er for sent. </l><l level='1'>Hvis ulykkerne senere skyller ind over dem, </l><l level='2'>er Herren parat til at redde dem. </l><l level='1'><q>7</q> Herre, du er mit skjulested, </l><l level='2'>du skærmer mig fra ulykke. </l><l level='3'>Derfor vil jeg juble af glæde. </l><l level='1'><q>8</q> Jeg vil instruere og undervise dig, </l><l level='2'>jeg vil vise dig den vej, du skal gå.</l><l level='3'>Jeg vil give dig min personlige vejledning. </l><l level='1'><q>9</q> Vær ikke trodsig som heste og æsler, </l><l level='2'>der skal tvinges med tømme og bidsel, </l><l level='3'>når de ikke vil komme til dig. </l><l level='1'><q>10</q> De gudløse har mange problemer, </l><l level='2'>men de, der stoler på Herren, </l><l level='3'>oplever hans trofaste nåde. </l><l level='1'><q>11</q> Glæd jer i Herren, I, som er uskyldige. </l><l level='2'>Fryd jer, I, som ønsker at adlyde ham. </l></lg>"}