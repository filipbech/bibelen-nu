{"text":"<h3>En gammel mands bøn</h3><p><q>1</q> Herre, jeg søger ly hos dig, </p><lg><l level='2'>for du svigter mig aldrig. </l><l level='1'><q>2</q> Kom og red mig, </l><l level='2'>for du er altid trofast. </l><l level='1'>Bøj dig og lyt til min bøn, </l><l level='2'>grib ind og red mig. </l><l level='1'><q>3</q> Vær du min fæstning, mit tilflugtssted, </l><l level='2'>hvor mine fjender ikke kan nå mig. </l><l level='3'>Ja, du er min klippeborg og min fæstning. </l><l level='1'><q>4</q> Min Gud, red mig fra de onde mennesker, </l><l level='2'>fra de frygtelige voldsmænds kløer. </l><l level='1'><q>5</q> Herre, jeg sætter min lid til dig, </l><l level='2'>fra barndommen af har jeg stolet på dig. </l><l level='1'><q>6</q> Jeg har været i din varetægt, siden jeg blev født, </l><l level='2'>jeg har altid kunnet støtte mig til dig. </l><l level='3'>Jeg takker dig hver eneste dag. </l><l level='1'><q>7</q> Mit liv vidner om din trofasthed, </l><l level='2'>jeg har altid kunnet regne med din hjælp. </l><l level='1'><q>8</q> Jeg priser og ærer dig dagen lang, </l><l level='2'>fortæller om din storhed til alle og enhver. </l><l level='1'><q>9</q> Svigt mig ikke, nu hvor jeg er gammel, </l><l level='2'>for jeg er svag og har brug for din hjælp. </l><l level='1'><q>10</q> Mine fjender lægger planer imod mig, </l><l level='2'>de lurer på at slå mig ihjel. </l><l level='1'><q>11</q> Gud har forladt ham, siger de. </l><l level='2'>Vi overfalder ham nu, hvor han er alene. </l><l level='1'><q>12</q> Åh, Gud, bliv ikke stående i det fjerne. </l><l level='2'>Skynd dig at komme og hjælpe mig. </l><l level='1'><q>13</q> Slå ned på mine anklagere, </l><l level='2'>så de alle bliver gjort til skamme. </l><l level='1'>Gå imod dem, der vil gøre mig fortræd, </l><l level='2'>så de selv blive hånet og spottet. </l><l level='1'><q>14</q> Jeg sætter altid min lid til dig </l><l level='2'>og priser dig igen og igen. </l><l level='1'><q>15</q> Jeg har ikke tal på de gange, </l><l level='2'>hvor du trofast har reddet mig. </l><l level='1'>Jeg vil fortælle alle mennesker </l><l level='2'>om din store godhed og nåde. </l><l level='1'><q>16</q> Jeg vil fortælle om din vældige magt, Herre, </l><l level='2'>forkynde om dine retfærdige handlinger. </l><l level='1'><q>17</q> Du har vist mig din storhed, lige fra jeg var barn, </l><l level='2'>og jeg fortæller stadig om dine underfulde gerninger. </l><l level='1'><q>18</q> Nu, hvor jeg er gammel og grå, </l><l level='2'>må du ikke svigte mig, Gud. </l><l level='1'>Giv mig lov at fortælle om dine undere </l><l level='2'>også til den kommende generation. </l><l level='1'><q>19</q> Din godhed når til skyerne, Gud, </l><l level='2'>du har gjort vidunderlige ting. </l><l level='3'>Hvor findes en Gud som dig? </l><l level='1'><q>20</q> Du har tilladt, at jeg lider nu, Gud, </l><l level='2'>men jeg er sikker på, at du vil hjælpe mig igen. </l><l level='1'>Træk mig tilbage fra gravens rand. </l><l level='2'><q>21</q> Kom og red mig endnu en gang, </l><l level='3'>så jeg bliver æret som før. </l><l level='1'><q>22</q> Jeg vil takke dig med harpespil, </l><l level='2'>lovprise din trofasthed, Gud. </l><l level='1'>Jeg vil spille på min lyre og lovsynge dig, </l><l level='2'>for du er Israels hellige Gud. </l><l level='1'><q>23</q> Jeg vil råbe af fryd og synge din pris. </l><l level='2'>Jeg vil takke dig, når du sætter mig fri. </l><l level='1'><q>24</q> Dagen lang vil jeg fortælle om din godhed. </l><l level='2'>Alle mine fjender bliver ydmyget og gjort til skamme. </l></lg>"}