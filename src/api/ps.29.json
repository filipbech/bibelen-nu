{"text":"<h3>Lovprisning til skabningens Herre</h3><p>Pris Herren, hele himlens hær, </p><lg><l level='2'>for han har al magt og herlighed. </l><l level='1'><q>2</q> Giv Herren den ære, der tilkommer ham, </l><l level='2'>kom til hans trone i tilbedelse. </l><l level='1'><q>3</q> Hans røst runger over de sorte skyer, </l><l level='2'>den Almægtige tordner fra sin himmel. </l><l level='1'><q>4</q> Der er styrke i hans stemme, </l><l level='2'>han taler med umådelig kraft. </l><l level='1'><q>5</q> Hans stemme splintrer de største træer, </l><l level='2'>knækker Libanons stolte cedre. </l><l level='1'><q>6</q> Den får Libanon og Hermon til at hoppe, </l><l level='2'>som var de kalve eller unge tyre. </l><l level='1'><q>7</q> Når Herren taler, </l><l level='2'>springer lynene frem. </l><l level='1'><q>8</q> Hans røst får landet til at skælve, </l><l level='2'>selv Kadeshørkenen begynder at ryste. </l><l level='1'><q>9</q> Hans råb får træerne til at bøje sig, </l><l level='2'>og bladene falder til jorden. </l><l level='3'>Alle i hans helligdom råber: Giv ære til Gud! </l><l level='1'><q>10</q> Han hersker over de oprørte vande, </l><l level='2'>han er Konge over alt til evig tid. </l><l level='1'><q>11</q> Han styrker sit folk, </l><l level='2'>velsigner det med fred. </l></lg>"}