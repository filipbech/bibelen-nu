{"text":"<h3>De gudløses straf og de gudfrygtiges fremtid</h3><p>At de onde synes at klare sig godt </p><lg><l level='2'>må ikke få dig til at misunde dem, </l><l level='1'><q>2</q> for der kommer en dag, hvor det hele er forbi, </l><l level='2'>og de vil falme og visne som blomster. </l><l level='1'><q>3</q> Bestræb dig på at leve ærligt og sandt. </l><l level='2'>Sæt din lid til Herren og gør det gode. </l><l level='1'><q>4</q> Så vil du opleve glæden fra Herren, </l><l level='2'>og han vil give dig, hvad dit hjerte ønsker. </l><l level='1'><q>5</q> Din fremtid skal du lægge i Herrens hænder, </l><l level='2'>stol på ham, så griber han ind. </l><l level='1'><q>6</q> Bliver du udsat for falske anklager, </l><l level='2'>vil Herren selv bevise din uskyld. </l><l level='1'><q>7</q> Er der en synder, som klarer sig godt, </l><l level='2'>skal du ikke blive sur over det. </l><l level='1'>Sæt dig stille i Herrens nærhed, </l><l level='2'>vent tålmodigt, så griber han ind. </l><l level='1'><q>8</q> For selv om det ikke ser retfærdigt ud, </l><l level='2'>skal du ikke fare op i vrede. </l><l level='1'><q>9</q> De onde får deres straf engang, </l><l level='2'>men de, som adlyder Herren, har en lovende fremtid. </l><l level='1'><q>10</q> Glem ikke, at det snart er ude med de onde, </l><l level='2'>går man ud og leder efter dem, finder man dem ikke. </l><l level='1'><q>11</q> Men de ydmyge har en fremtid i landet, </l><l level='2'>de skal leve i fremgang og fred. </l><l level='1'><q>12</q> Hvorfor er de onde så fulde af had? </l><l level='2'>De viger ikke tilbage for at angribe de uskyldige. </l><l level='1'><q>13</q> Men Herren ryster på hovedet ad dem, </l><l level='2'>for han ved, at regnskabets time kommer. </l><l level='1'><q>14</q> Intet kan åbenbart standse deres ondskab, </l><l level='2'>de griber sværdet og spænder buen. </l><l level='1'>De overfalder de svage og værgeløse </l><l level='2'>og udrydder uskyldige mennesker. </l><l level='1'><q>15</q> Men sværdet skal ramme deres egne hjerter, </l><l level='2'>og deres buer skal brækkes itu. </l><l level='1'><q>16</q> Jeg foretrækker gudsfrygt og nøjsomhed </l><l level='2'>frem for at få del i forbryderes overflod, </l><l level='1'><q>17</q> for de onde vil uvægerligt få deres straf, </l><l level='2'>men Herren velsigner de retsindige. </l><l level='1'><q>18</q> Kun de gudfrygtige har et håb for fremtiden, </l><l level='2'>for Herren er hos dem og hjælper dem. </l><l level='1'><q>19</q> I vanskelige tider svigter han dem ikke, </l><l level='2'>midt i hungersnøden sørger han for dem. </l><l level='1'><q>20</q> Lovløse mennesker vil få deres straf, </l><l level='2'>for Herrens fjender vil ende i en ovn, </l><l level='3'>de vil forgå i flammer og røg. </l><l level='1'><q>21</q> Medlidenhed og gavmildhed kendetegner de gudfrygtige, </l><l level='2'>mens de gudløse låner uden at betale tilbage. </l><l level='1'><q>22</q> De, som Herren vedkender sig, får landet i eje, </l><l level='2'>mens de, som han forkaster, bliver udryddet. </l><l level='1'><q>23</q> Når vi vælger Herrens vej, </l><l level='2'>vil han lede vore skridt. </l><l level='1'><q>24</q> Når vi snubler, falder vi ikke, </l><l level='2'>for han holder os i hånden. </l><l level='1'><q>25</q> Overalt hvor jeg har færdedes i mit lange liv, </l><l level='2'>har jeg aldrig set de gudfrygtige ladt i stikken </l><l level='3'>eller deres børn tigge om brød. </l><l level='1'><q>26</q> For de er gavmilde og låner ud med glæde, </l><l level='2'>deres børn er til velsignelse for mange. </l><l level='1'><q>27</q> Pas på at holde dig fra det onde og gøre det gode, </l><l level='2'>så vil du opleve fremgang og fred. </l><l level='1'><q>28</q> For Herren er god, </l><l level='2'>han svigter aldrig sit folk. </l><l level='1'>Han vil altid beskytte og hjælpe dem, </l><l level='2'>men den gudløses slægt skal udryddes. </l><l level='1'><q>29</q> De gudfrygtige skal arve landet </l><l level='2'>og bo der til evig tid. </l><l level='1'><q>30</q> Retsindige mennesker taler med visdom </l><l level='2'>og handler ret. </l><l level='1'><q>31</q> Guds lov er skrevet i deres hjerter, </l><l level='2'>derfor farer de aldrig vild. </l><l level='1'><q>32</q> Skurke lægger sig ofte i baghold </l><l level='2'>og prøver at få ram på de uskyldige. </l><l level='1'><q>33</q> Men Herren svigter ikke dem, der stoler på ham, </l><l level='2'>han får dem frikendt, hvis de stilles for retten. </l><l level='1'><q>34</q> Tålmodigt må du vente på Herren og vandre på hans vej. </l><l level='2'>Så vil du få landet i eje. </l><l level='3'>Du får lov at se de gudløses undergang. </l><l level='1'><q>35</q> Voldsmænd er store og stærke </l><l level='2'>som mægtige knejsende træer. </l><l level='1'><q>36</q> Men går man senere forbi deres hus, er de væk. </l><l level='2'>Det er forgæves at kigge efter dem. </l><l level='1'><q>37</q> Ydmyge og ærlige mennesker bør du lægge mærke til, </l><l level='2'>for de, der skaber fred, har en lykkelig fremtid. </l><l level='1'><q>38</q> Men gudløse oprørere skal udryddes, </l><l level='2'>de onde har ingen fremtid. </l><l level='1'><q>39</q> Herren beskytter dem, der adlyder ham, </l><l level='2'>han redder dem ud af deres problemer. </l><l level='1'><q>40</q> Han hjælper dem og befrier dem, </l><l level='2'>han redder dem fra de ondes angreb, </l><l level='3'>for de søger tilflugt hos ham. </l></lg>"}