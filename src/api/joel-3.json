{"text":"<h3>Gud lover at udgyde sin Ånd</h3><p><q>1</q> Engang herefter vil jeg udgyde af min Ånd over hele menneskeheden. Alle vil komme til at profetere, både mænd og kvinder. De gamle vil få åbenbaret min vilje gennem drømme, de unge vil få det gennem syner. <q>2</q> Selv mine ringeste tjenere vil blive fyldt med min Ånd, og de skal profetere. <q>3</q> Jeg vil gøre utrolige ting i himmelrummet og på jorden: Blodsudgydelser, ildebrande og røgskyer. <q>4</q> Solen skal formørkes, og månen skal blive mørkerød som blod, før Herrens store og frygtindgydende dag kommer. <q>5</q> Men enhver, der råber til Herren om hjælp, vil blive reddet. </p><p>På Zions bjerg og i Jerusalem skal der være frelse at få, sådan som Herren har lovet. Ja, alle som hører Herren til, vil blive reddet. </p>"}