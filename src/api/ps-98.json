{"text":"<h3>Lovsang til Gud for hans frelse</h3><p><q>1</q> Syng en ny sang for Herren </p><lg><l level='2'>om de underfulde ting, han har gjort. </l><l level='1'>Han har vundet en vældig sejr </l><l level='2'>ved sin egen guddommelige kraft. </l><l level='1'><q>2</q> Han har vist sin magt til at frelse, </l><l level='2'>alle folkeslag har set hans retfærdige dom. </l><l level='1'><q>3</q> Han har vist sin trofasthed og nåde mod Israel, </l><l level='2'>hele jorden har set, hvordan han frelste sit folk. </l><l level='1'><q>4</q> Bryd ud i lovsang til Gud, hele jorden, </l><l level='2'>råb af fryd og syng af glæde. </l><l level='1'><q>5</q> Syng for Herren til harpeklang, </l><l level='2'>lad lovsangen lyde til strengespil, </l><l level='1'><q>6</q> til trompeter og vædderhornets lyd, </l><l level='2'>en vældig symfoni til Herren, vor konge. </l><l level='1'><q>7</q> Lad havet med alt dets liv stemme i, </l><l level='2'>sammen med jorden og alle dens folk. </l><l level='1'><q>8</q> Lad floderne juble og klappe i hænderne, </l><l level='2'>bjergene bryde ud i glædessang for Herren, </l><l level='1'><q>9</q> for han kommer og dømmer jorden. </l><l level='2'>Han dømmer verden med retfærdighed, </l><l level='3'>alle folkeslag får en fair behandling. </l></lg>"}