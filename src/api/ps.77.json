{"text":"<h3>Når Gud tilsyneladende ikke svarer</h3><p><q>2</q> Jeg råber til Gud uden ophør. </p><lg><l level='2'>Jeg håber, han hører min bøn. </l><l level='1'><q>3</q> Jeg er i nød og søger hen til min herre. </l><l level='2'>Hele natten løfter jeg hænderne i bøn til ham. </l><l level='3'>Jeg har ikke ro i min sjæl, før han svarer. </l><l level='1'><q>4</q> Jeg tænker på Gud og stønner i min nød, </l><l level='2'>jeg sukker af længsel efter hans hjælp. <u>Sela</u>. </l><l level='1'><q>5</q> Jeg kan ikke sove, før han griber ind. </l><l level='2'>Jeg er fortvivlet, kan dårligt nok bede. </l><l level='1'><q>6</q> Jeg mindes de gamle dage, </l><l level='2'>den tid, som nu er forbi. </l><l level='1'><q>7</q> Dengang sang vi af glæde til langt ud på natten. </l><l level='2'>Nu sidder jeg og spørger mig selv: </l><l level='1'><q>8</q> Har Herren forkastet mig for evigt? </l><l level='2'>Vil han aldrig igen være nådig? </l><l level='1'><q>9</q> Er hans trofasthed opbrugt? </l><l level='2'>Gælder hans løfter ikke længere? </l><l level='1'><q>10</q> Har Gud glemt at være god? </l><l level='2'>Har han lukket sit hjerte i vrede? </l><l level='1'><q>11</q> Jeg kan ikke udholde den tanke, </l><l level='2'>at den Almægtige skulle have mistet sin magt. </l><l level='1'><q>12</q> Jeg husker miraklerne i gamle dage, </l><l level='2'>de fantastiske ting, Gud gjorde engang. </l><l level='1'><q>13</q> De er altid i mine tanker, </l><l level='2'>jeg kan ikke lade være at grunde over dem. </l><l level='1'><q>14</q> Du er helt speciel, Gud, </l><l level='2'>ingen guder kan måles med dig. </l><l level='1'><q>15</q> Du er undernes og miraklernes Gud, </l><l level='2'>du viste din magt, så alverden hørte om det. </l><l level='1'><q>16</q> Du befriede dit folk med din vældige styrke, </l><l level='2'>det var Jakobs og Josefs slægt. </l><l level='1'><q>17</q> Havet så dig og trak sig tilbage af frygt, </l><l level='2'>Det Røde Hav skælvede ved synet af dig. </l><l level='1'>Havdybet rystede af skræk, </l><l level='2'><q>18</q> skyerne sendte strømme af regn. </l><l level='1'>Tordenen rullede hen over himlen, </l><l level='2'>dine lynpile fløj til alle sider. </l><l level='1'><q>19</q> Tordenen rumlede som vognhjul, </l><l level='2'>lynene oplyste himlen. </l><l level='3'>Hele jorden rystede og bævede. </l><l level='1'><q>20</q> Du banede en vej gennem havet, </l><l level='2'>du vandrede igennem de vældige vande, </l><l level='3'>men du efterlod dig ingen fodspor. </l><l level='1'><q>21</q> Som en fårehyrde førte du dit folk, </l><l level='2'>Moses og Aron var dine hjælpere. </l></lg>"}