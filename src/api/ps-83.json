{"text":"<h3>Israels fjender</h3><p><q>2</q> Åh, Gud, sid ikke bare dér, </p><lg><l level='2'>vær ikke så passiv og tavs! </l><l level='1'><q>3</q> Hør, hvor dine fjender larmer. </l><l level='2'>Se, hvor dine modstandere knejser. </l><l level='1'><q>4</q> De lægger snedige planer mod dit folk, </l><l level='2'>udtænker ondt mod dem, du holder af. </l><l level='1'><q>5</q> Lad os udslette hele folket, siger de, </l><l level='2'>så Israel forsvinder totalt. </l><l level='1'><q>6</q> De enes om en plan </l><l level='2'>og slutter pagt imod dig, </l><l level='1'><q>7</q> beduiner fra Edom og Moab, </l><l level='2'>ishmaelitter sammen med hagritter, </l><l level='1'><q>8</q> geballitter, ammonitter, og amalekitter, </l><l level='2'>filistre og folk fra Tyrus. </l><l level='1'><q>9</q> Selv Assyrien har sluttet sig til dem, </l><l level='2'>de støtter nu Lots efterkommere. </l><l level='1'><q>10</q> Gør med dem, som du gjorde med midjanitterne. </l><l level='2'>Du slog jo Sisera og Jabin ved Kishonfloden,</l><l level='1'><q>11</q> de blev tilintetgjort ved En-Dor, </l><l level='2'>deres kroppe rådnede på slagmarken. </l><l level='1'><q>12</q> Lad det gå deres ledere som Oreb og Zeeb, </l><l level='2'>deres fyrster som Zeba og Zalmunna. </l><l level='1'><q>13</q> De sagde: Lad os erobre Guds græsgange </l><l level='2'>og gøre dem til vores! </l><l level='1'><q>14</q> Min Gud, lad dem blive som visne tidsler, </l><l level='2'>som avner, der flyver bort i vinden. </l><l level='1'><q>15</q> Som ild, der æder sig gennem skoven, </l><l level='2'>som flammer, der sætter bjerge i brand, </l><l level='1'><q>16</q> skal dit stormvejr forfølge dem, </l><l level='2'>din hvirvelvind forfærde dem. </l><l level='1'><q>17</q> Lad dem blive ydmyget så dybt, </l><l level='2'>at de forstår, hvem du er, Herre. </l><l level='1'><q>18</q> Gør dem skamfulde og skrækslagne, </l><l level='2'>lad dem få en frygtelig død. </l><l level='1'><q>19</q> Vis dem, at du er Herren, den Almægtige, </l><l level='2'>som hersker over hele jorden. </l></lg>"}