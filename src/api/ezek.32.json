{"text":"<h3>Dommen over Egyptens konge</h3><p><q>1</q> På den første dag i den tolvte måned i det tolvte år af vores eksil sagde Herren til mig: <q>2</q> Du menneske, syng en sørgesang for Egyptens konge: </p><lg><l level='1'>Du var som en løve blandt nationerne, </l><l level='2'>som et uhyre fra havet fór du frem, </l><l level='1'>piskede Nilens vande op </l><l level='2'>og trampede bredderne til mudder. </l><l level='1'><q>3</q> Men hør, hvad Herren siger til dig: </l><l level='1'>Jeg fanger dig i mit fiskenet, </l><l level='2'>sender min hær og trækker dig op, </l><l level='1'><q>4</q> lader dig ligge på bredden og dø, </l><l level='2'>slænger dig ud i den øde ørken, </l><l level='1'>så himlens fugle slår ned på dig, </l><l level='2'>og jordens rovdyr mættes med dit kød. </l><l level='1'><q>5</q> Jeg spreder dit kød ud over bjergene, </l><l level='2'>kaster dine knogler i dalenes kløfter. </l><l level='1'><q>6</q> Jeg lader jorden drikke dit blod, </l><l level='2'>og bjergenes kløfter fyldes deraf. </l><l level='1'><q>7</q> Når dommens dag rammer dig, </l><l level='2'>tildækker jeg himlens stjerner. </l><l level='1'>Solen bliver gemt bag sorte skyer, </l><l level='2'>og månens lys forsvinder. </l><l level='1'><q>8</q> Jeg slukker alle himlens lys, </l><l level='2'>så hele dit land opsluges af mørke. </l><l level='1'><q>9</q> Rygtet om din skæbne vil nå ud til lande, </l><l level='2'>som du aldrig har set eller hørt om, </l><l level='3'>og folkene dér vil fyldes af frygt. </l><l level='1'><q>10</q> Mange folkeslag bliver lammet af rædsel, </l><l level='2'>og deres konger ryster af skræk, </l><l level='1'>når de ser, hvordan jeg svinger mit sværd </l><l level='2'>og lader det ramme dig med frygtelig kraft. </l><l level='1'><q>11</q> For det er, hvad Gud Herren siger: </l><l level='2'>Babyloniens konges sværd skal ramme dig. </l><l level='1'><q>12</q> Jeg sender verdens vældigste hær imod dig, </l><l level='2'>den er berømt for sin grusomhed. </l><l level='1'>Den raserer det, du er allermest stolt af, </l><l level='2'>og udrydder både folk og husdyr. </l><l level='1'><q>13</q> Kvæget, der græsser langs floden, bliver udryddet. </l><l level='2'>Ingen hove skal længere mudre vandet til, </l><l level='3'>ingen menneskefødder forstyrre flodens ro. </l><l level='1'><q>14</q> Nilens vand bliver klart og gennemsigtigt, </l><l level='2'>floden skal flyde som olivenolie, siger Herren. </l><l level='1'><q>15</q> Når jeg lægger dit land øde </l><l level='2'>og udrydder din befolkning, </l><l level='3'>da vil folk indse, at jeg er Herren. </l><l level='1'><q>16</q> Da skal denne klagesang synges. </l><l level='2'>Alle folkeslag skal stemme i </l><l level='3'>og sørge over Egyptens skæbne, siger Herren. </l></lg><p><q>17</q> På den 15. dag i samme måned sagde Herren til mig: <q>18</q> Du menneske, sørg over Egypten, for jeg styrter landet ned i dødsriget sammen med andre, mægtige nationer. </p><lg><l level='1'><q>19</q> Du Egypten, er du mon bedre end de andre? </l><l level='2'>Kom ned og lig blandt de andre gudløse! </l><l level='1'><q>20</q> Egypterne skal dø som alle andre. </l><l level='2'>Sværdet er draget og vil ramme dem alle. </l><l level='1'><q>21</q> Dødsrigets helte tager imod dem med skadefryd, </l><l level='2'>giver dem plads iblandt alle de faldne. </l><l level='1'>Nu er de gudløse egyptere faldet, råber de. </l><l level='2'>Heltene er pludselig blevet så tavse. </l><l level='1'><q>22</q> Der ligger Assyriens mægtige fyrster. </l><l level='2'>Alle blev dræbt, de faldt for sværdet. </l><l level='1'><q>23</q> De ligger i dødsrigets inderste kroge. </l><l level='2'>Skønt de spredte rædsel på jorden, </l><l level='3'>endte dog alle som offer for sværdet. </l><l level='1'><q>24</q> Elams mægtige konger er der, </l><l level='2'>omgivet af deres faldne krigere. </l><l level='1'>Alle blev dræbt, de faldt for sværdet. </l><l level='2'>I live spredte de rædsel omkring sig. </l><l level='1'>Nu ligger de mellem de andre gudløse. </l><l level='2'>Deres skæbne blev som alle andres. </l><l level='1'><q>25</q> Blandt dødsrigets dræbte fik de et hvilested, </l><l level='2'>omgivet af deres faldne krigere. </l><l level='1'>Alle de gudløse segnede for sværdet, </l><l level='2'>for de spredte rædsel i de levendes land. </l><l level='1'>Nu må de bide skammen i sig, </l><l level='2'>for de faldt selv for sværdet til sidst. </l><l level='1'><q>26</q> Der ligger Mesheks og Tubals fyrster, </l><l level='2'>omgivet af deres faldne krigere. </l><l level='1'>I live spredte de rædsel omkring sig. </l><l level='2'>Nu ligger de mellem de andre gudløse. </l><l level='1'><q>27</q> De ligger ikke blandt de gamle helte, </l><l level='2'>som fik en ærefuld begravelse </l><l level='1'>og fik deres våben med i dødsriget, </l><l level='2'>sværdet under hovedet og skjoldet over kroppen, som tæppe, </l><l level='1'>for de spredte rædsel i de levendes land. </l><l level='1'><q>28</q> Egypten, dine krigere må ligge mellem de gudløse, </l><l level='2'>side om side med alle de andre dræbte. </l><l level='1'><q>29</q> Der ligger Edoms konger og fyrster, </l><l level='2'>som fik deres grav blandt de slagne, </l><l level='3'>blandt de gudløse, der endte i døden. </l><l level='1'><q>30</q> Alle nordens fyrster ligger slagne dernede, </l><l level='2'>side om side med folkene fra Sidon. </l><l level='1'>Alle de gudløse segnede for sværdet. </l><l level='2'>De spredte skræk og rædsel omkring sig, </l><l level='1'>men nu må de bide skammen i sig </l><l level='2'>sammen med de andre gudløse i graven. </l><l level='1'><q>31</q> Når egypterkongen ender på det sted, </l><l level='2'>kan han se på de andre og trøste sig med, </l><l level='3'>at han ikke er den eneste, der tabte en krig. </l><l level='1'><q>32</q> Egypterkongen og hele hans hær </l><l level='2'>spredte skræk og rædsel i de levendes land. </l><l level='1'>Nu ligger han blandt de gudløse og dræbte, </l><l level='2'>der faldt for sværdet, siger Gud Herren. </l></lg>"}