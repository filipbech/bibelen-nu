{"text":"<h3>Sørgesang i Babylon</h3><p><q>1</q> Ved Babylons floder sad vi og græd, </p><lg><l level='2'>når vi tænkte tilbage på Zion. </l><l level='1'><q>2</q> Harperne havde vi ikke lyst til at bruge, </l><l level='2'>så vi hængte dem op i piletræerne. </l><l level='1'><q>3</q> Vore fangevogtere forlangte, at vi skulle synge, </l><l level='2'>vore plageånder pålagde os at være glade: </l><l level='3'>Syng en sang om Zion for os! </l><l level='1'><q>4</q> Hvordan skulle vi kunne synge for Herren, </l><l level='2'>når vi sygner hen i et fremmed land? </l><l level='1'><q>5</q> Hvis jeg glemmer dig, Jerusalem, </l><l level='2'>må min højre hånd da blive lammet! </l><l level='1'><q>6</q> Gid min tunge må klæbe til ganen,</l><l level='2'>hvis jeg ikke husker på dig </l><l level='3'>og sætter dig højere end alt andet. </l><l level='1'><q>7</q> Herre, husk, hvad edomitterne sagde, </l><l level='2'>da Jerusalem blev indtaget af babylonierne: </l><l level='3'>Riv byen ned, jævn den med jorden! </l><l level='1'><q>8</q> Babylon, du går din undergang i møde. </l><l level='2'>Velsignet være dem, der gengælder dig, </l><l level='3'>hvad du har gjort mod os. </l><l level='1'><q>9</q> Lad dem tage dine spædbørn </l><l level='2'>og knuse dem mod klippen. </l></lg>"}