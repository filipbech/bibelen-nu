{"text":"<h3>Zofars anden tale til Job</h3><p><q>1</q> Derefter tog Zofar til genmæle: </p><lg><l level='1'><q>2</q> Jeg bliver nødt til at sætte dig på plads, </l><l level='2'>for det, du siger, er oprørende. </l><l level='1'><q>3</q> Det er nemt nok at anklage os, </l><l level='2'>men jeg ved, hvordan jeg skal svare dig. </l><l level='1'><q>4</q> Ved du ikke, at fra tidernes morgen, </l><l level='2'>så længe der har været mennesker til, </l><l level='1'><q>5</q> har de gudløses triumf været kort, </l><l level='2'>og deres glæde kun varet et øjeblik? </l><l level='1'><q>6</q> Selv om deres selvglæde når til himlen, </l><l level='2'>og de går med næsen i sky, </l><l level='1'><q>7</q> bliver de kastet bort som affald, </l><l level='2'>og deres venner spørger, hvor de blev af. </l><l level='1'><q>8</q> De forsvinder som en drøm, når man vågner, </l><l level='2'>fordufter, som var det hele et synsbedrag. </l><l level='1'><q>9</q> Deres venner ser dem ikke mere, </l><l level='2'>aldrig vender de tilbage til deres hjemby. </l><l level='1'><q>10</q> Børnene må levere tilbage, hvad deres fædre har stjålet, </l><l level='2'>for de svage skal have det igen, som blev taget fra dem. </l><l level='1'><q>11</q> De gudløse dør og bliver lagt i graven, </l><l level='2'>selv om de stadig var unge og stærke. </l><l level='1'><q>12</q> De elsker smagen af synd, </l><l level='2'>nyder den i fulde drag, </l><l level='1'><q>13</q> lader den smelte langsomt på tungen, </l><l level='2'>synker den med stort velbehag. </l><l level='1'><q>14</q> Men i maven giver den voldsomme smerter, </l><l level='2'>som var det slangegift, de havde slugt. </l><l level='1'><q>15</q> Gud sørger for, at de kaster den op, </l><l level='2'>den velstand de guffede i sig, kommer op igen. </l><l level='1'><q>16</q> Men giften har gjort sin virkning, </l><l level='2'>de går til som bidt af en slange. </l><l level='1'><q>17</q> De kan ikke længere skumme fløden, </l><l level='2'>eller nyde en overflod af honning. </l><l level='1'><q>18</q> De må aflevere deres uretmæssige bytte, </l><l level='2'>får ikke glæde af det, de har ranet. </l><l level='1'><q>19</q> For de knuste ubarmhjertigt de hjælpeløse, </l><l level='2'>overtog huse, som ikke var deres. </l><l level='1'><q>20</q> Altid skrabede de til sig, </l><l level='2'>men intet af det får de gavn af. </l><l level='1'><q>21</q> De stjal, hvad de kunne få fat i, </l><l level='2'>men den slags rigdom varer ikke ved. </l><l level='1'><q>22</q> Midt i velstanden rammes de af ulykken, </l><l level='2'>katastroferne regner ned over dem. </l><l level='1'><q>23</q> Mens de sidder i fred og spiser, </l><l level='2'>rammes de af Guds vrede, </l><l level='2'>han lader slagene hagle ned over dem. </l><l level='1'><q>24</q> De prøver at flygte for sværdet, </l><l level='2'>men bliver ramt i ryggen af en pil. </l><l level='1'><q>25</q> Når de trækker pilen ud, </l><l level='2'>drypper spidsen af galde. </l><l level='1'>Dødens rædsler står malet i deres ansigter, </l><l level='2'><q>26</q> deres skatte ender i glemslens mørke. </l><l level='1'>Guds ild fortærer dem, </l><l level='2'>opbrænder alle deres ejendele. </l><l level='1'><q>27</q> Himlens magter straffer dem for deres synd, </l><l level='2'>jorden vidner imod dem. </l><l level='1'><q>28</q> Guds vrede regner ned over dem, </l><l level='2'>deres huse skylles væk af en flodbølge. </l><l level='1'><q>29</q> Sådan er de gudløses skæbne. </l><l level='2'>Det er Gud selv, der straffer dem. </l></lg>"}