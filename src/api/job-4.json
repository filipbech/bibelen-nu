{"text":"<h3>Elifaz første tale til Job</h3><p><q>1</q> Da svarede Elifaz: </p><lg><l level='1'><q>2</q> Måske bliver du vred, hvis jeg siger noget, </l><l level='2'>men jeg kan ikke holde mig tilbage længere. </l><l level='1'><q>3</q> Du har opmuntret mange i tidens løb </l><l level='2'>og været til trøst for de sørgende. </l><l level='1'><q>4</q> Du har støttet dem, der var ved at segne, </l><l level='2'>givet nyt mod til dem, der var ved at give op. </l><l level='1'><q>5</q> Nu, hvor det gælder dig selv, er du modløs, </l><l level='2'>dine egne problemer har helt slået dig ud! </l><l level='1'><q>6</q> Din ærefrygt for Gud burde give dig tillid. </l><l level='2'>De, der gør det rette, bør ikke leve i håbløshed. </l><l level='1'><q>7</q> Bliver en uskyldig overøst med ulykker? </l><l level='2'>Straffer Gud en retskaffen mand? </l><l level='1'><q>8</q> Jeg ved, at de, der sår overtrædelser og synd, </l><l level='2'>også må høste, hvad de har sået. </l><l level='1'><q>9</q> Når Gud ånder på dem, går de til grunde, </l><l level='2'>hans vredes pust gør det af med dem. </l><l level='1'><q>10</q> En løve kan brøle, så meget den vil, </l><l level='2'>ungløven vise tænder, </l><l level='1'>men Gud har al magten, </l><l level='2'>han brækker med lethed løvens tænder. </l><l level='1'><q>11</q> Da dør selv den stærkeste løve af sult, </l><l level='2'>dens unger må klare sig selv. </l><l level='1'><q>12</q> Der kom et ord til mig i det skjulte, </l><l level='2'>mit øre opfangede den svage hvisken. </l><l level='1'><q>13</q> Det kom i et syn om natten, </l><l level='2'>mens andre sov deres søde søvn. </l><l level='1'><q>14</q> Jeg blev bange og skælvede af skræk, </l><l level='2'>jeg rystede over hele kroppen, </l><l level='1'><q>15</q> et vindpust strøg hen over mit ansigt, </l><l level='2'>hårene rejste sig på mit hoved. </l><l level='1'><q>16</q> Hvad det end var, standsede op, </l><l level='2'>jeg ved ikke, hvordan det så ud, </l><l level='1'>men der stod en skikkelse foran mig, </l><l level='2'>og jeg hørte en hviskende stemme: </l><l level='1'><q>17</q> Kan et menneske være fejlfrit i Guds øjne? </l><l level='2'>Kan en skabning stå syndfri over for sin Skaber? </l><l level='1'><q>18</q> Gud kan ikke engang stole på englene, </l><l level='2'>hans himmelske sendebud er ikke fejlfri. </l><l level='1'><q>19</q> Hvad så med mennesker, støvets børn, </l><l level='2'>som har deres hjem på jorden? </l><l level='1'>De mases så let som møl, </l><l level='2'><q>20</q> der går til grunde på et øjeblik. </l><l level='1'>Uden at man skænker dem en tanke, </l><l level='2'>knuses de og forsvinder for evigt. </l><l level='1'><q>21</q> Deres liv slutter brat, og de dør </l><l level='2'>midt i al deres uvidenhed. </l></lg>"}