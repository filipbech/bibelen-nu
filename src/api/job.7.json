{"text":"<h3>Jobs spørgsmål til Gud</h3><p><q>1</q> Det er hårdt at være menneske, </p><lg><l level='2'>at slide som en slave dagen lang. </l><l level='1'><q>2</q> Men en slave kan se frem til, at dagen får ende, </l><l level='2'>en arbejder får sin løn, når arbejdet er gjort. </l><l level='1'><q>3</q> Men jeg belønnes med elendighed, </l><l level='2'>smertefulde nætter i massevis. </l><l level='1'><q>4</q> Når jeg går til ro, tænker jeg: </l><l level='2'>Gid det snart bliver lyst, så jeg kan stå op. </l><l level='1'>Natten lang vender og drejer jeg mig i sengen, </l><l level='2'>jeg finder ingen ro før daggry. </l><l level='1'><q>5</q> Min krop er dækket af ækle sår, </l><l level='2'>min hud er betændt og væsker. </l><l level='1'><q>6</q> Mit liv forsvinder som sand mellem fingrene, </l><l level='2'>dagene går uden håb om en ændring. </l><l level='1'><q>7</q> Mit liv er som et vindpust, </l><l level='2'>aldrig mere får jeg lykken at se. </l><l level='1'><q>8</q> Snart vil mit liv være slut, </l><l level='2'>jeg forsvinder fra jordens overflade. </l><l level='1'><q>9</q> Når mennesker når til livets afslutning, </l><l level='1'>er de som en sky, der opløses og forsvinder. </l><l level='1'><q>10</q> De er borte for evigt, ses ikke mere, </l><l level='2'>vender aldrig tilbage til deres hjem. </l><l level='1'><q>11</q> Derfor kan jeg ikke bare tie stille, </l><l level='2'>for smerten i min sjæl tvinger mig til at tale, bitterheden i mit indre kræver at få afløb. </l><l level='1'><q>12</q> Åh Gud, er jeg da et farligt uhyre, </l><l level='2'>siden du har lukket mig inde i et bur? </l><l level='1'><q>13</q> Når jeg lægger mig til at sove </l><l level='2'>for at glemme mine smerter en stund, </l><l level='1'><q>14</q> skræmmer du mig med syner, </l><l level='2'>med onde drømme og mareridt. </l><l level='1'><q>15</q> Jeg foretrækker at blive kvalt, </l><l level='2'>jeg vil hellere dø end være i evig pine. </l><l level='1'><q>16</q> Jeg kan ikke holde livet ud længere! </l><l level='2'>Lad mig være i fred den korte tid, jeg har tilbage! </l><l level='1'><q>17</q> Hvad betyder et enkelt sølle menneske for dig, </l><l level='2'>hvorfor gøre så stort et nummer ud af mig? </l><l level='1'><q>18</q> Hvorfor plager du mig hver morgen </l><l level='2'>udfordrer min tålmodighed dagen lang? </l><l level='1'><q>19</q> Hvorfor ikke bare ignorere mig, </l><l level='2'>lade mig være i fred længe nok til at synke mit spyt? </l><l level='1'><q>20</q> Selv om jeg skulle have syndet, </l><l level='2'>går der vel ikke skår af din almagt for det? </l><l level='2'>Du holder jo øje med hele verdens befolkning. </l><l level='1'>Hvorfor er <i>jeg</i> blevet skydeskive? </l><l level='2'>Hvad har <i>jeg</i> gjort for at fortjene din vrede? </l><l level='1'><q>21</q> Hvorfor tilgiver du ikke bare min skyld </l><l level='2'>og lukker øjnene for mine fejltrin? </l><l level='1'>Snart ligger jeg i min grav, </l><l level='2'>leder du efter mig, er jeg borte. </l></lg>"}