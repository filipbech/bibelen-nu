{"text":"<h3>Bøn om Israels genoprettelse</h3><p>Åh, Gud, har du forkastet os for evigt? </p><lg><l level='2'>Du er vores hyrde, men har straffet os hårdt. </l><l level='1'><q>2</q> Vi er det folk, du udvalgte i ældgamle dage. </l><l level='2'>Du satte os i frihed og gjorde os til dit folk. </l><l level='3'>Du udvalgte Zion som din bolig på jorden. </l><l level='1'><q>3</q> Prøv at gå en runde i byens ruiner, </l><l level='2'>se, hvordan fjenden har nedbrudt din helligdom. </l><l level='1'><q>4</q> De udstødte sejrsråb midt i dit tempel, </l><l level='2'>de plantede et banner dér som tegn på ejerskab. </l><l level='1'><q>5</q> De angreb dit tempel som skovhuggere, </l><l level='2'>der svinger økserne mod de store træer. </l><l level='1'><q>6</q> De knuste det udskårne træværk, </l><l level='2'>huggede det i stumper og stykker. </l><l level='1'><q>7</q> De satte ild til din helligdom, Herre. </l><l level='2'>De jævnede din bolig med jorden. </l><l level='1'><q>8</q> De besluttede at knuse os helt </l><l level='2'>og afbrændte alle vore bedehuse. </l><l level='1'><q>9</q> Nu er der intet, der viser, at vi er dit folk. </l><l level='2'>Der er heller ingen profeter tilbage. </l><l level='3'>Vi ved ikke, hvor længe vores ulykke skal vare. </l><l level='1'><q>10</q> Hvor længe får fjenden lov at håne os, Gud? </l><l level='2'>Vil du tillade dem for evigt at spotte dit navn? </l><l level='1'><q>11</q> Hvorfor gør du ikke noget? </l><l level='2'>Hvorfor straffer du dem ikke? </l><l level='1'><q>12</q> Gud, du har været vores Konge fra ældgamle tider, </l><l level='2'>ofte har du reddet os ved dine mægtige undere. </l><l level='1'><q>13</q> Du skilte vandene med vældig kraft, </l><l level='2'>du knuste hovedet på havets uhyre, </l><l level='1'><q>14</q> ja, du knuste Livjatans hoveder </l><l level='2'>og gav den som føde til ørkenens folk. </l><l level='1'><q>15</q> Du åbnede kilder og lod vand springe frem, </l><l level='2'>du standsede flodernes løb. </l><l level='1'><q>16</q> Du satte solen til at herske om dagen </l><l level='2'>og månen til at skinne om natten. </l><l level='1'><q>17</q> Du fastlagde jordens grænser, </l><l level='2'>du lod sommer og vinter afløse hinanden. </l><l level='1'><q>18</q> Hør, hvordan fjenderne håner dig, Herre, </l><l level='2'>de gudløse nationer spotter dit navn. </l><l level='1'><q>19</q> Giv ikke din due i rovdyrets vold, </l><l level='2'>forkast ikke for evigt dit stakkels folk. </l><l level='1'><q>20</q> Husker du ikke din pagt og dine løfter? </l><l level='2'>Verden er jo fyldt med vold og ondskab. </l><l level='1'><q>21</q> Lad ikke dit forpinte folk blive til spot, </l><l level='2'>men giv os grund til at lovprise dig. </l><l level='1'><q>22</q> Åh, Gud, grib ind og forsvar din ære. </l><l level='2'>Hør, hvor du hånes af tåber hver dag. </l><l level='1'><q>23</q> Glem ikke alt, hvad de gudløse siger, </l><l level='2'>deres hån og forbandelser stiger og stiger. </l></lg>"}