{"text":"<p><q>1</q> De, der isolerer sig, søger deres eget, </p><lg><l level='2'>de opponerer mod al sund fornuft. </l><l level='1'><q>2</q> En tåbe prøver ikke på at forstå andre, </l><l level='2'>han har nok i at lufte sin egen mening. </l><l level='1'><q>3</q> Ondskab går hånd i hånd med foragt, </l><l level='2'>skam følges med vanære. </l><l level='1'><q>4</q> Visdom forfrisker som en rislende kilde, </l><l level='2'>styrkende ord er som koldt, frisk vand. </l><l level='1'><q>5</q> Det er afskyeligt at holde hånden over den skyldige </l><l level='2'>og at lade den uskyldige blive dømt i stedet. </l><l level='1'><q>6</q> Tåbernes ord bringer dem let i klammeri, </l><l level='2'>deres tale inviterer til slagsmål. </l><l level='1'><q>7</q> Tåbernes ord bringer dem til fald, </l><l level='2'>deres tale kan koste dem livet. </l><l level='1'><q>8</q> Sladder sluges med hud og hår </l><l level='2'>og lagrer sig dybt i sindet. </l><l level='1'><q>9</q> At være doven og forsømme sit arbejde, </l><l level='2'>er lige så slemt som at øve hærværk. </l><l level='1'><q>10</q> Herren er som et stærkt fæstningstårn, </l><l level='2'>den retskafne løber derind og er i sikkerhed. </l><l level='1'><q>11</q> Den riges velstand er hans falske tryghed, </l><l level='2'>han tror sig beskyttet bag en mægtig mur. </l><l level='1'><q>12</q> Hovmod fører til fald, </l><l level='2'>ydmyghed bringer ære. </l><l level='1'><q>13</q> At give et svar uden først at lytte </l><l level='2'>er både tåbeligt og skændigt. </l><l level='1'><q>14</q> Et menneskes livsmod giver styrke under sygdom, </l><l level='2'>men når mismod sætter ind, er håbet ude. </l><l level='1'><q>15</q> Den forstandige er på jagt efter kundskab, </l><l level='2'>den kloge er på udkig efter visdom. </l><l level='1'><q>16</q> At give en gave kan åbne mange døre </l><l level='2'>og bane vej til magtfulde personer. </l><l level='1'><q>17</q> Den, der forsvarer sin sag, synes at have ret, </l><l level='2'>i hvert fald indtil krydsforhøret begynder. </l><l level='1'><q>18</q> Når to stærke modstandere er kørt fast i en strid, </l><l level='2'>kan en lodkastning give en løsning. </l><l level='1'><q>19</q> Når slægtninge bliver uvenner, </l><l level='2'>rejses en mur imellem dem. </l><l level='1'><q>20</q> Gode ord giver mad i huset, </l><l level='2'>de rette ord giver fremgang i livet. </l><l level='1'><q>21</q> Tungen er nøglen til et godt eller dårligt liv, </l><l level='2'>man må leve med konsekvensen af sine ord. </l><l level='1'><q>22</q> Lykkelig den mand, som finder sig en god kone, </l><l level='2'>det er et udtryk for Herrens velsignelse. </l><l level='1'><q>23</q> Den fattige er nødt til at anmode høfligt, </l><l level='2'>den rige har råd til at være uforskammet. </l><l level='1'><q>24</q> Man kan have mange venner og alligevel blive svigtet, </l><l level='2'>og dog kan en ven være mere trofast end en slægtning. </l></lg>"}