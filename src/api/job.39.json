{"text":"<p><q>1</q> Er du der, når bjerggeden føder sine kid, </p><lg><l level='2'>eller når rådyret får unger? </l><l level='1'><q>2</q> Ved du, hvor længe de går drægtige, </l><l level='2'>hvornår tiden kommer, hvor de føder deres unger? </l><l level='1'><q>3</q> De lægger sig og føder uden din hjælp, </l><l level='2'>de regner ikke veerne for noget. </l><l level='1'><q>4</q> Ungerne trives og vokser op </l><l level='2'>og forlader deres mor, når tiden er inde. </l><l level='1'><q>5</q> Hvem gav vildæslet sin frihed, </l><l level='2'>så det ikke skulle trælle for mennesket? </l><l level='1'><q>6</q> Jeg gav det vildmarken til bolig, </l><l level='2'>den salte slette blev dets hjem. </l><l level='1'><q>7</q> Det holder sig borte fra byens larm, </l><l level='2'>hører ikke æseldrivernes råb. </l><l level='1'><q>8</q> Dets føde vokser på bjergene, </l><l level='2'>dér finder det alle slags urter. </l><l level='1'><q>9</q> Er vildoksen villig til at arbejde for dig? </l><l level='2'>Giver du den korn ved din krybbe? </l><l level='1'><q>10</q> Kan du få den til at pløje dine marker, </l><l level='2'><q>11</q> kan du tæmme dens vældige kræfter, </l><l level='2'>så den gør det hårde arbejde for dig? </l><l level='1'><q>12</q> Vil den bringe din høst i hus </l><l level='2'>og trække dit korn til tærskepladsen? </l><l level='1'><q>13</q> Strudsen basker fornøjet med vingerne, </l><l level='2'>men har ingen svingfjer som storken. </l><l level='1'><q>14</q> Den lægger sine æg på jorden, </l><l level='2'>og lader det varme sand ruge dem ud. </l><l level='1'><q>15</q> Den ænser ikke, at et menneske kunne træde på dem, </l><l level='2'>eller at et dyr kunne ødelægge dem. </l><l level='1'><q>16</q> Man skulle tro, ungerne ikke var dens egne, </l><l level='2'>den bekymrer sig ikke, om de lever eller dør, </l><l level='1'><q>17</q> for Gud gjorde den glemsom, </l><l level='2'>gav den hverken forstand eller fornuft. </l><l level='1'><q>18</q> Til gengæld kan den spæne af sted </l><l level='2'>hurtigere end en hest med rytter. </l><l level='1'><q>19</q> Var det dig, der gav hesten dens kræfter, </l><l level='2'>klædte dens nakke med en flagrende manke? </l><l level='1'><q>20</q> Lærte du den at springe som en græshoppe? </l><l level='2'>Dens prusten og vrinsken indjager skræk. </l><l level='1'><q>21</q> Den stamper i jorden for at vise sin styrke, </l><l level='2'>den er klar til at gå i kamp mod fjendens hær. </l><l level='1'><q>22</q> Den går frygtløs i krig, </l><l level='2'>vender ikke om, når den står over for et sværd. </l><l level='1'><q>23</q> Pilekoggeret rasler, </l><l level='2'>lanser og spyd glimter i solen. </l><l level='1'><q>24</q> Når signalhornet kalder til kamp, </l><l level='2'>farer den af sted i strakt galop, </l><l level='1'><q>25</q> for den hører krigslarmen på lang afstand </l><l level='2'>og opfanger de fjerne kommandoråb. </l><l level='1'><q>26</q> Har du lært høgen at flyve, </l><l level='2'>at ride på vinden, når den trækker mod syd? </l><l level='1'><q>27</q> Befalede du ørnen at stige så højt </l><l level='2'>og bygge sin rede på klippens top? </l><l level='1'><q>28</q> Dens hjem er på bjergets tinde, </l><l level='2'>på det solide klippefremspring, </l><l level='1'><q>29</q> hvorfra den spejder langt omkring, </l><l level='2'>til den får øje på sit bytte. </l><l level='1'><q>30</q> Den lever af dræbte dyr, </l><l level='2'>dens unger æder det blodige kød. </l></lg>"}