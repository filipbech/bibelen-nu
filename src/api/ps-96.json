{"text":"<h3>Herren er jordens konge og dommer</h3><p><q>1</q> Syng en ny sang for Herren, </p><lg><l level='2'>lad hele jorden synge med. </l><l level='1'><q>2</q> Syng Herrens pris og lov hans navn, </l><l level='2'>fortæl om hans frelse hver eneste dag. </l><l level='1'><q>3</q> Lad alle folk høre om hans vældige undere, </l><l level='2'>fortæl om de forunderlige ting, han har gjort. </l><l level='1'><q>4</q> For Herren er stor, og æren er hans, </l><l level='2'>ingen andre guder er værd at tilbede. </l><l level='1'><q>5</q> Andre folks guder er falske guder, </l><l level='2'>men Herren har skabt både himlen og jorden. </l><l level='1'><q>6</q> Han udstråler kongelig værdighed, </l><l level='2'>styrke og skønhed kommer fra hans nærvær. </l><l level='1'><q>7</q> Pris Herren, alle verdens folk, </l><l level='2'>forstå hans herlighed og magt. </l><l level='1'><q>8</q> Giv Herren den ære, der tilkommer ham, </l><l level='2'>bring jeres gaver og tilbed i hans tempel. </l><l level='1'><q>9</q> Tilbed Herren i helligt skrud, </l><l level='2'>bøj knæ for ham, alle jordens folk. </l><l level='1'><q>10</q> Fortæl folkeslagene, at Herren er konge, </l><l level='2'>han skabte jorden på et sikkert fundament, </l><l level='3'>og han vil dømme alle folkeslag retfærdigt. </l><l level='1'><q>11</q> Lad himlen glæde sig og jorden juble, </l><l level='2'>lad havene bruse i lovprisning, </l><l level='1'><q>12</q> lad marken med sin afgrøde juble, </l><l level='2'>lad lovsangen suse i skovens træer, </l><l level='1'><q>13</q> for Herren kommer, </l><l level='2'>han er på vej for at dømme jorden. </l><l level='1'>Han dømmer verden med retfærdighed, </l><l level='2'>alle jordens folk får en fair behandling. </l></lg>"}