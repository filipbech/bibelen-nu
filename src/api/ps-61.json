{"text":"<h3>En bøn om hjælp og et løfte</h3><p><q>2</q> Hør mit råb, Gud, </p><lg><l level='2'>lyt til min bøn. </l><l level='1'><q>3</q> Det føles, som om alt håb er ude, </l><l level='2'>og jeg råber til dig i min nød. </l><l level='1'>Sæt mine fødder på en klippefast grund. </l><l level='2'><q>4</q> Du er min klippeborg og min fæstning, </l><l level='3'>du beskytter mig mod fjendens angreb. </l><l level='1'><q>5</q> Lad mig altid bo i din helligdom, </l><l level='2'>være tryg i ly af dine vinger. <u>Sela</u>. </l><l level='1'><q>6</q> Du har hørt mit højtidelige løfte, Gud, </l><l level='2'>du velsigner dem, der ærer dit navn. </l><l level='1'><q>7</q> Giv mig et langt og godt liv,</l><l level='2'>lad mig opleve flere generationer. </l><l level='1'><q>8</q> Lad min slægt herske evigt for dit ansigt, </l><l level='2'>lad din trofaste kærlighed omslutte mig. </l><l level='1'><q>9</q> Så vil jeg altid prise dit navn, </l><l level='2'>og opfylde alle mine løfter til dig. </l></lg>"}