{"text":"<h3>Bøn om Herrens indgreb</h3><p><q>2</q> Herre, hør min bøn, </p><lg><l level='2'>lad mit nødråb nå frem til dig. </l><l level='1'><q>3</q> Vend dig ikke bort fra mig, </l><l level='2'>for jeg lider og er i stor nød. </l><l level='1'>Hør mig, når jeg kalder på dig, </l><l level='2'>kom mig hurtigt til hjælp. </l><l level='1'><q>4</q> Jeg føler mit liv forsvinde som en røg, </l><l level='2'>det er, som om jeg blev lagt på et bål. </l><l level='1'><q>5</q> Jeg er som afskåret græs, der er ved at visne, </l><l level='2'>jeg har mistet lysten til at spise. </l><l level='1'><q>6</q> Jeg sukker og stønner højlydt, </l><l level='2'>jeg er snart ikke andet end skind og ben. </l><l level='1'><q>7</q> Jeg er mager som en grib i ørkenen, </l><l level='2'>som en ugle i øde ruiner. </l><l level='1'><q>8</q> Om natten ligger jeg vågen og jamrer, </l><l level='2'>så ulykkelig som en ensom fugl på taget. </l><l level='1'><q>9</q> Dagen lang bliver jeg hånet af mine fjender, </l><l level='2'>de gør nar af mig og forbander mig. </l><l level='1'><q>10</q> Den mad, jeg spiser, smager som aske, </l><l level='2'>min drik er blandet med tårer, </l><l level='1'><q>11</q> fordi du udøste din vrede over mig, </l><l level='2'>du tog mig i kraven og kastede mig bort. </l><l level='1'><q>12</q> Mit liv er snart forbi som aftenskyggen, </l><l level='2'>jeg visner bort som afskåret græs. </l><l level='1'><q>13</q> Men du, min Gud, sidder evigt på tronen, </l><l level='2'>din storhed berømmes fra slægt til slægt. </l><l level='1'><q>14</q> Rejs dig og se i nåde til Zion. </l><l level='2'>Det er tid til at vise din barmhjertighed, </l><l level='3'>du har jo lovet at komme os til hjælp. </l><l level='1'><q>15</q> Selv om Jerusalem ligger i ruiner, </l><l level='2'>elsker dit folk byens sten og murbrokker. </l><l level='1'><q>16</q> Folkeslag skal ære Herrens navn, </l><l level='2'>og jordens konger skal frygte for hans magt. </l><l level='1'><q>17</q> For Herren vil genopbygge Jerusalem, </l><l level='2'>han vil åbenbare sin magt og herlighed. </l><l level='1'><q>18</q> Han vil lytte til de nødstedtes råb, </l><l level='2'>ikke afvise deres indtrængende bøn. </l><l level='1'><q>19</q> Det bliver nedskrevet for efterslægtens skyld, </l><l level='2'>så kommende generationer må prise Herren. </l><l level='1'><q>20</q> Herren ser os fra sin bolig i himlen, </l><l level='2'>han betragter jorden fra sit himmelske tempel. </l><l level='1'><q>21</q> Han hører de tilfangetagne stønne og klage, </l><l level='2'>han befrier dem, som var dømt til at dø. </l><l level='1'><q>22</q> Sådan skal Herrens magt fejres i Zion, </l><l level='2'>hans frelse skal prises i Jerusalem. </l><l level='1'><q>23</q> Da vil nationerne rådslå med hinanden, </l><l level='2'>og konger skal bøje sig for Herren. </l><l level='1'><q>24</q> Herre, du har ramt mig i min bedste alder, </l><l level='2'>jeg føler, at min livskraft ebber ud. </l><l level='1'><q>25</q> Åh, min Gud, du som lever for evigt, </l><l level='2'>lad mig ikke dø i min bedste alder. </l><l level='1'><q>26</q> I begyndelsen grundlagde du jorden, </l><l level='2'>med egne hænder skabte du himmelrummet. </l><l level='1'><q>27</q> Det hele skal forgå, men du vil bestå. </l><l level='2'>Himmel og jord slides op som en klædning, </l><l level='3'>du lægger dem væk som et udslidt stykke tøj. </l><l level='1'><q>28</q> Men du er altid den samme, </l><l level='2'>dine leveår får aldrig ende. </l><l level='1'><q>29</q> De kommende slægter skal leve i sikkerhed, </l><l level='2'>de skal få lov at trives i din nærhed. </l></lg>"}