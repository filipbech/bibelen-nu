{"text":"<h3>Guds storhed og menneskets værdighed</h3><p><q>2</q> Hvor er du fantastisk, vor Herre og Gud! </p><lg><l level='2'>Ingen i verden kan måles med dig. </l><l level='2'>Universets vidundere viser din storhed. </l><l level='1'><q>3</q> Du har udvalgt småbørn til at lovprise din herlighed</l><l level='2'>for at lukke munden på dine modstandere. </l><l level='1'><q>4</q> Når jeg ser op mod himlen, dine hænders værk, </l><l level='2'>månen og stjernerne, som du har skabt, </l><l level='1'><q>5</q> hvad er da et menneske, at du bekymrer dig om det, </l><l level='2'>et menneskebarn, at du tager dig af det? </l><l level='1'><q>6</q> Du skabte det kun lidt ringere end det guddommelige,</l><l level='2'>gav det kongelig ære og værdighed. </l><l level='1'><q>7</q> Du gav mennesket ansvar for dit skaberværk, </l><l level='2'>det blev sat som hersker over alle ting, </l><l level='1'><q>8</q> over får og kvæg og vilde dyr, </l><l level='2'><q>9</q> fugle, fisk og alt havets liv. </l><l level='1'><q>10</q> Hvor er du fantastisk, vor Herre og Gud! </l><l level='2'>Ingen i verden kan måles med dig. </l></lg>"}