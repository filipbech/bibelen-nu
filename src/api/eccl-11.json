{"text":"<h3>Vejledning for vise</h3><p><q>1</q> Invester vidt og bredt, du skal nok få udbytte af det med tiden. <q>2</q> Fordel dine investeringer på mange hænder, for du ved ikke, hvilke ulykker der kan ske. </p><p><q>3</q> Når skyerne er tunge og sorte, kommer der altid regn. Et træ kan falde til den ene eller anden side, men der er ingen tvivl, om at det vil ramme jorden. <q>4</q> Den, der venter på det helt ideelle vejr, får hverken sået eller høstet. <q>5</q> Gud har skabt alle ting, og hans handlinger går over vores forstand, ligesom vi ikke forstår, hvordan vinden blæser, eller hvordan fosteret formes i moderens liv. <q>6</q> Du bør plante meget forskelligt, for du ved ikke, om det ene eller det andet lykkes, ja måske lykkes det hele. </p><h3>Et råd til de unge - husk at leve, mens du gør det</h3><p><q>7</q> Det er rart at kunne nyde livet. <q>8</q> Uanset hvor længe du lever, så vær taknemmelig for hver eneste dag, du kan nyde. Når du først er død, bliver alt til mørke og håbløshed. </p><p><q>9</q> Glæd dig og nyd livet i din ungdom. Følg dit hjerte og brug dine evner. Men husk, at du en dag skal stå til regnskab overfor Gud. <q>10</q> Spild ikke tiden med bekymringer og problemer, for barndom og ungdom forsvinder som dug for solen.  </p>"}