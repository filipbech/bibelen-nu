{"text":"<h3>Guds udvalgte by, Jerusalem</h3><p><q>2</q> Herren er stor og værdig til al ære, </p><lg><l level='2'>vi priser ham i den by, han har valgt. </l><l level='1'><q>3</q> Se, hvor Zions hellige bjerg </l><l level='2'>knejser smukt mod nord.</l><l level='1'>Zion er hele jordens glæde, </l><l level='2'>den store Konges bolig. </l><l level='1'><q>4</q> Gud er til stede midt i sin by, </l><l level='2'>han er selv dens stærkeste fæstning. </l><l level='1'><q>5</q> Jordens konger sluttede sig sammen, </l><l level='2'>rykkede frem i flok. </l><l level='1'><q>6</q> Hvad de så, gjorde dem skrækslagne, </l><l level='2'>så de skyndte sig bort. </l><l level='1'><q>7</q> Pludselig gik de i panik, </l><l level='2'>blev grebet af angst som af fødselsveer. </l><l level='1'><q>8</q> Gud knuste dem som de store skibe, </l><l level='2'>der kan splintres af en orkan. </l><l level='1'><q>9</q> Vi har hørt om Guds undere i fortiden, </l><l level='2'>og nu har vi set dem med egne øjne. </l><l level='1'>Den almægtige Gud har reddet sin by, </l><l level='2'>og han vil beskytte den til hver en tid. <u>Sela</u>. </l><l level='1'><q>10</q> Vi mindes din urokkelige kærlighed, Gud, </l><l level='2'>når vi tilbeder dig i dit hellige tempel. </l><l level='1'><q>11</q> Hele verden har hørt om din storhed, </l><l level='2'>du bliver lovprist over alt på jorden. </l><l level='1'>Du er en god konge, </l><l level='2'><q>12</q> og derfor er der glæde i Jerusalem. </l><l level='1'>Judas byer, bryd ud i jubel </l><l level='2'>over Guds godhed. </l><l level='1'><q>13</q> Gå ud og se på Guds stad, </l><l level='2'>gå rundt om den og tæl dens tårne. </l><l level='1'><q>14</q> Læg mærke til dens enorme bymur, </l><l level='2'>undersøg dens fæstninger, </l><l level='3'>så I kan fortælle de kommende slægter: </l><l level='1'><q>15</q> Den almægtige Gud skal altid være vores Gud, </l><l level='2'>han er for evigt vores leder. </l></lg>"}