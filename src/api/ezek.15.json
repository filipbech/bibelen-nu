{"text":"<h3>Jerusalem - en uduelig vinstok</h3><p><q>1</q> Herren sagde til mig: </p><p><q>2</q> Du menneske, hvad kan man bruge træet fra en vildtvoksende vinstok til? Det kan ikke sammenlignes med skovens andre træer. <q>3</q> Man kan ikke engang bruge det til at lave knager eller kroge af. <q>4</q> Prøver man at bruge det til brændsel, brænder de tynde grene alt for hurtigt, mens stammen har svært ved at fænge. <q>5</q> Det kan altså hverken bruges til forarbejdning eller som brændsel. </p><p><q>6</q> Jerusalems indbyggere er som en vildtvoksende vinstok, jeg har kastet på bålet. <q>7</q> Jeg vil sørge for, at de, der undslap ilden første gang, kommer på det næste bål. Da vil I indse, at jeg er Herren. <q>8</q> Ja, jeg lægger landet øde, fordi de gjorde oprør imod mig. </p>"}