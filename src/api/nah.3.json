{"text":"<p><q>1</q> Ak, Nineve, hvor har du udgydt meget blod. </p><lg><l level='2'>Du har bedraget og røvet uden begrænsning. </l><l level='1'><q>2</q> Jeg hører allerede smæld af piske </l><l level='2'>og raslen af vognhjul. </l><l level='1'>Hestene galoperer af sted, </l><l level='2'>og stridsvognene flyver hen over jorden. </l><l level='1'><q>3</q> Jeg ser for mig rytternes glimtende sværd </l><l level='2'>og de lange, lynende spyd. </l><l level='1'>Der vil blive masser af døde, </l><l level='2'>utallige mennesker vil blive dræbt. </l><l level='1'>Der bliver endeløse dynger af lig, </l><l level='2'>så man ligefrem snubler over dem. </l><l level='1'><q>4</q> Nineve forførte mange nationer </l><l level='2'>med sin fortryllende skønhed og rigdom. </l><l level='1'>De blev forblændet af byens pragt </l><l level='2'>og blev alle gjort til slaver. </l><l level='1'><q>5</q> Det er mig, der straffer dig, </l><l level='2'>siger Herren, den Almægtige. </l><l level='1'>Jeg flår dine fine klæder af dig, </l><l level='2'>så alle nationer får din nøgenhed at se, </l><l level='3'>din skam og din skændsel. </l><l level='1'><q>6</q> Jeg vil vise dig min foragt </l><l level='2'>og dænge dig til med snavs. </l><l level='3'>Jeg stiller din skændsel til skue. </l><l level='1'><q>7</q> Enhver, som ser dig, vil lukke øjnene i væmmelse. </l><l level='2'>De erkender, at det er ude med dig. </l><l level='1'>Men ingen vil sørge over dig, </l><l level='2'>ikke én vil have medlidenhed med dig. </l><l level='1'><q>8</q> Er du måske bedre end Tebes,</l><l level='2'>som lå ved Nilens bred? </l><l level='1'>Den by var omgivet af floder, </l><l level='2'>beskyttet af vand på alle sider. </l><l level='1'><q>9</q> Egypten og Kush var stormagter, </l><l level='2'>allieret med Put og Libyen. </l><l level='1'><q>10</q> Alligevel blev byen erobret </l><l level='2'>og dens indbyggere ført bort som krigsfanger. </l><l level='3'>Småbørn blev knust mod stenbroen. </l><l level='1'>Soldater trak lod om byens stormænd </l><l level='2'>og tog dem som slaver. </l><l level='1'><q>11</q> Nineve, også du skal tømme min vredes bæger </l><l level='2'>og derefter gå i glemmebogen. </l><l level='1'>Også du vil prøve at finde beskyttelse </l><l level='2'>i et forgæves forsøg på at overleve. </l><l level='1'><q>12</q> Men dine fæstninger vil være som figentræer i høsttiden. </l><l level='2'>Når man ryster dem, falder fignerne ned og bliver fortæret. </l><l level='1'><q>13</q> Fæstningerne ved landets indfaldsporte brændes ned, </l><l level='2'>så fjenden har fri adgang. </l><l level='1'>Dine krigere bliver som kvinder og taber modet </l><l level='2'>ved synet af fjendens fremmarch. </l><l level='1'><q>14</q> Fyld vandbeholdningerne op, før belejringen starter, </l><l level='2'>forstærk dine fæstninger. </l><l level='1'>Ælt ler og brænd masser af mursten, </l><l level='2'>så du kan forstærke dine mure. </l><l level='1'><q>15</q> Men alligevel vil byen blive nedbrændt </l><l level='2'>og indbyggerne slået ihjel. </l><l level='1'>Fjendehæren vil fortære dig, </l><l level='2'>som var de en sværm af græshopper. </l><l level='1'>Du har et utal af indbyggere, </l><l level='2'><q>16</q> og dine købmænd er talrige som himlens stjerner. </l><l level='1'>Men fjendehæren kommer over dig som en græshoppesværm, </l><l level='2'>den æder det hele og flyver sin vej. </l><l level='1'><q>17</q> Dine hofmænd og officerer vil forsvinde </l><l level='2'>som græshopper, der søger ly for kulden i mursprækker, </l><l level='1'>men flyver deres vej, når solen kommer frem. </l><l level='2'>Ingen ved, hvor de blev af. </l><l level='1'><q>18</q> Nineve, du var den ypperste by i Assyrien. </l><l level='2'>Nu ligger dine ledere døde på jorden, </l><l level='3'>alle dine embedsmænd er borte. </l><l level='1'>Dine indbyggere er spredt ud over bjergene </l><l level='2'>som får uden hyrde til at samle dem. </l><l level='1'><q>19</q> Dit sår er for dybt til at læges, </l><l level='2'>du har fået et dødeligt hug. </l><l level='1'>Alle, som hører om dit fald, </l><l level='2'>vil klappe i hænderne af glæde, </l><l level='1'>for hvem har ikke hørt om din ondskab </l><l level='2'>og været offer for din grusomhed? </l></lg>"}