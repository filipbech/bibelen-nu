{"text":"<p><q>1</q> Et hårdt svar vækker vrede, </p><lg><l level='2'>forsonende ord kan afværge et skænderi. </l><l level='1'><q>2</q> Fra den kloges mund kommer en strøm af visdomsord, </l><l level='2'>fra tåbens mund kommer en flod af tåbeligheder. </l><l level='1'><q>3</q> Herren spejder ud over jorden, </l><l level='2'>han ser både de onde og de gode. </l><l level='1'><q>4</q> Opmuntrende ord giver mod på livet, </l><l level='2'>nedsættende ord giver sår i sjælen. </l><l level='1'><q>5</q> Kun en tåbe foragter sin fars formaning, </l><l level='2'>en fornuftig søn tager imod vejledning. </l><l level='1'><q>6</q> De retskafne opnår succes og velstand, </l><l level='2'>de onde mister det, de har samlet. </l><l level='1'><q>7</q> Der kommer visdom fra den kloges mund, </l><l level='2'>det gør der ikke fra tåbens tanker. </l><l level='1'><q>8</q> Herren afskyr de gudløses offergaver, </l><l level='2'>men glæder sig over gudfrygtiges bønner. </l><l level='1'><q>9</q> Herren afskyr den ondes handlemåde, </l><l level='2'>men han elsker den, der gør det rette. </l><l level='1'><q>10</q> De, der gør oprør imod Gud, bliver straffet, </l><l level='2'>og hvis de fortsætter deres oprør, skal de dø. </l><l level='1'><q>11</q> Herren kender Helvedes afkroge og dødsrigets dybder. </l><l level='2'>Mon et menneskes inderste væsen er ukendt for ham? </l><l level='1'><q>12</q> De hovmodige hader at blive sat i rette, </l><l level='2'>derfor holder de sig væk fra de vise. </l><l level='1'><q>13</q> Indre glæde giver et smilende ansigt, </l><l level='2'>et sorgfuldt hjerte tager livsmodet væk. </l><l level='1'><q>14</q> Den kloge søger altid ny indsigt, </l><l level='2'>tåben tygger drøv på sine dumheder. </l><l level='1'><q>15</q> For den nedtrykte er hver dag en dårlig dag, </l><l level='2'>den glade har altid gode dage. </l><l level='1'><q>16</q> Et nøjsomt liv i ærefrygt for Gud </l><l level='2'>er bedre end et liv i rigdom og angst. </l><l level='1'><q>17</q> Hellere spise vandgrød med dem, man elsker, </l><l level='2'>end oksesteg med dem, man hader. </l><l level='1'><q>18</q> En hidsig person skaber splid og ufred, </l><l level='2'>et tålmodigt mennesker gyder olie på vandene. </l><l level='1'><q>19</q> Den dovne synes, at vejen er overgroet med tidsler, </l><l level='2'>den flittige synes, at vejen er bred og problemfri. </l><l level='1'><q>20</q> Et klogt barn glæder sin far, </l><l level='2'>kun en tåbe gør nar af sin mor. </l><l level='1'><q>21</q> Den uforstandige er godt tilfreds med sine dumheder, </l><l level='2'>den kloge har forstand til at gøre det rigtige. </l><l level='1'><q>22</q> Uden god rådgivning går en plan let i vasken, </l><l level='2'>men når mange tages med på råd, lykkes den. </l><l level='1'><q>23</q> Det er en glæde, at kunne give et godt råd, </l><l level='2'>dejligt at kunne sige det forløsende ord. </l><l level='1'><q>24</q> Den vise vælger vejen til et godt liv </l><l level='2'>frem for vejen til en ynkelig død. </l><l level='1'><q>25</q> Herren nedriver den hovmodiges hus, </l><l level='2'>men beskytter enkers ejendom. </l><l level='1'><q>26</q> Herren afskyr de ondes tanker, </l><l level='2'>men glæder sig over gode ord. </l><l level='1'><q>27</q> Den pengegriske bringer sin familie i ulykke, </l><l level='2'>den, der afslår bestikkelse, klarer sig godt. </l><l level='1'><q>28</q> De retskafne tænker, før de taler, </l><l level='2'>men ondskaben vælter ud af de gudløses mund. </l><l level='1'><q>29</q> Herren hører de gudfrygtiges bønner, </l><l level='2'>men holder sig fjernt fra onde mennesker. </l><l level='1'><q>30</q> Et smil varmer hjertet, </l><l level='2'>gode nyheder giver ny styrke. </l><l level='1'><q>31</q> Den, der er villig til at blive vejledt, </l><l level='2'>vil føle sig hjemme blandt de vise. </l><l level='1'><q>32</q> Den, der nægter at blive irettesat, modarbejder sig selv, </l><l level='2'>den, der tager godt imod kritik, vokser i visdom. </l><l level='1'><q>33</q> Ærefrygt for Gud er vejen til visdom, </l><l level='2'>ydmyghed går forud for ære. </l></lg>"}