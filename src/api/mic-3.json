{"text":"<h3>Ledernes ondskab</h3><p><q>1</q> Hør efter, Israels folks ledere. </p><lg><l level='2'>Burde I ikke vide, hvad der er ret og rigtigt? </l><l level='1'><q>2</q> Men I hader det gode </l><l level='2'>og elsker det onde. </l><l level='1'>I flår huden af mit folk </l><l level='2'>og kødet af deres knogler. </l><l level='1'><q>3</q> I hakker dem i småstykker, som var de kød til en suppegryde, </l><l level='2'>og derefter tager I bare for jer af retterne. </l><l level='1'><q>4</q> Når I så råber til Herren om hjælp, </l><l level='2'>vil han ikke høre på jer. </l><l level='1'>Han vender ryggen til </l><l level='2'>på grund af al jeres ondskab. </l><l level='1'><q>5</q> Hør efter, I falske profeter, </l><l level='2'>som fører Herrens folk på afveje. </l><l level='1'>I profeterer fred og ingen fare </l><l level='2'>for dem, som betaler jer godt. </l><l level='1'>Men I lover krig og ulykke til dem, </l><l level='2'>som ikke har råd til at betale. </l><l level='1'><q>6</q> Engang vil jeres syner holde op, </l><l level='2'>jeres trolddomskunster vil høre fortiden til. </l><l level='1'>Det er ude med jer, </l><l level='2'>og natten vil sænke sig over jer. </l><l level='1'><q>7</q> Når det viser sig, at jeres ord var løgn, </l><l level='2'>ord, der ikke kom fra Gud, </l><l level='1'>vil I holde jer for munden </l><l level='2'>og skjule jeres ansigt i skam. </l><l level='1'><q>8</q> Men jeg er fyldt med Herrens Ånd og kraft </l><l level='2'>og viger ikke tilbage for at udpege Israels synd. </l><l level='1'><q>9</q> Hør efter, Israels folks ledere. </l><l level='2'>I, som hader retfærdighed og fordrejer sandheden. </l><l level='1'><q>10</q> I bygger jeres magt og rigdom, </l><l level='2'>på mord, ondskab og korruption. </l><l level='1'><q>11</q> Dommerne tager imod bestikkelse, </l><l level='2'>præsterne kræver betaling for at undervise, </l><l level='3'>og profeterne vil have penge for at spå. </l><l level='1'>Samtidig hævder I, at Herren er med jer, </l><l level='2'>og at intet ondt vil ramme jer. </l><l level='1'><q>12</q> Derfor bliver Zion lagt øde som en pløjemark, </l><l level='2'>Jerusalem bliver til en hob af ruiner, </l><l level='3'>tempelbjerget bliver dækket af tjørnekrat. </l></lg>"}