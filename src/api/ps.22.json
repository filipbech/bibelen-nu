{"text":"<h3>En bøn om frelse med lovprisning af Herrens trofaste hjælp</h3><p><q>2</q> Min Gud! Min Gud! </p><lg><l level='2'>Hvorfor har du forladt mig? </l><l level='1'>Hvorfor hjælper du mig ikke? </l><l level='2'>Hvorfor lytter du ikke til mit skrig? </l><l level='1'><q>3</q> Dag efter dag råber jeg til dig, </l><l level='2'>men du svarer mig ikke. </l><l level='1'>Hver nat hører du min røst, </l><l level='2'>men du giver mig ingen trøst. </l><l level='1'><q>4</q> Du sidder på din hellige trone, </l><l level='2'>du er den, som Israel lovsynger. </l><l level='1'><q>5</q> Vore forfædre stolede på dig, </l><l level='2'>og du reddede dem. </l><l level='1'><q>6</q> Du hørte deres nødråb og befriede dem, </l><l level='2'>du skuffede aldrig deres tillid til dig. </l><l level='1'><q>7</q> Men jeg føler mig som en ussel orm, </l><l level='2'>jeg bliver hånet og foragtet af alle. </l><l level='1'><q>8</q> Enhver, der ser mig, griner ad mig, </l><l level='2'>ryster på hovedet eller vrænger ad mig. </l><l level='1'><q>9</q> Er det ham, der stoler på Herren? spotter de. </l><l level='2'>Så lad os se, om Herren redder ham. </l><l level='1'>Hvis Herren elsker ham så meget, </l><l level='2'>så burde han gribe ind og frelse ham! </l><l level='1'><q>10</q> Herre, du var der, da jeg blev født, </l><l level='2'>du gav mig tryghed ved min mors bryst. </l><l level='1'><q>11</q> Fra fødslen har du været den, der hjalp mig, </l><l level='2'>hele mit liv har du været min Gud. </l><l level='1'><q>12</q> Hold dig ikke borte fra mig nu, </l><l level='2'>for jeg er undergangen nær, </l><l level='2'>og ingen andre kan hjælpe mig. </l><l level='1'><q>13</q> Frygtindgydende fjender har omringet mig, </l><l level='2'>som en hjord af vilde tyre fra Bashan. </l><l level='1'><q>14</q> De kommer imod mig med åbent gab </l><l level='2'>som brølende løver, der er klar til angreb. </l><l level='1'><q>15</q> Min styrke er sivet bort som vand i sandet, </l><l level='2'>alle mine knogler føles, som er de gået af led, </l><l level='2'>mit hjerte hamrer i halsen på mig. </l><l level='1'><q>16</q> Mine læber er tørre som potteskår, </l><l level='2'>min tunge klistrer til ganen, </l><l level='2'>du har bragt mig til gravens rand. </l><l level='1'><q>17</q> Mine fjender kredser omkring mig som hunde, </l><l level='2'>en bande af forbrydere omringer mig. </l><l level='2'>De har gennemboret mine hænder og fødder. </l><l level='1'><q>18</q> Jeg kan tælle alle mine knogler. </l><l level='2'>Med skadefryd stirrer fjenderne på mig. </l><l level='1'><q>19</q> De deler mine klæder imellem sig </l><l level='2'>og trækker lod om min kjortel. </l><l level='1'><q>20</q> Herre, hold dig ikke på afstand. </l><l level='2'>Du er min redning, kom mig til hjælp. </l><l level='1'><q>21</q> Frels mig fra døden, </l><l level='2'>red mig fra de vilde hunde. </l><l level='1'><q>22</q> Lad mig undslippe løvens gab, </l><l level='2'>lad mig ikke blive dræbt af vildoksens horn. </l><l level='1'>Gud, du har hørt min bøn. </l><l level='1'><q>23</q> Jeg vil fortælle om dig til mine landsmænd, </l><l level='2'>jeg vil synge din pris midt i en stor forsamling. </l><l level='1'><q>24</q> Pris Herren, I, der kender ham, </l><l level='2'>giv ham ære, I Jakobs efterkommere, </l><l level='3'>vis ham ærefrygt, Israels folk, </l><l level='1'><q>25</q> for han lod ikke den fortvivlede i stikken, </l><l level='2'>han vendte sig ikke bort og gik sin vej. </l><l level='3'>Han lyttede til mit råb om hjælp. </l><l level='1'><q>26</q> Jeg vil lovsynge dig, når folket samles, </l><l level='2'>jeg vil opfylde mine løfter for øjnene af dit folk. </l><l level='1'><q>27</q> De ydmyge skal spise og alle blive mætte, </l><l level='2'>de, som beder dig om hjælp, skal prise dig. </l><l level='3'>Må de altid leve under din velsignelse. </l><l level='1'><q>28</q> Alverden skal se det og vende sig til dig, Herre, </l><l level='2'>alle folkeslag skal komme og tilbede dig. </l><l level='1'><q>29</q> For magten tilhører dig, </l><l level='2'>du er Konge over alle nationer. </l><l level='1'><q>30</q> Alle de fornemme og rige skal bøje sig for dig. </l><l level='2'>Alle dødelige mennesker skal knæle ned for dig. </l><l level='1'><q>31</q> Jeg vil leve for dig, </l><l level='2'>og min slægt skal tjene dig. </l><l level='1'>De kommende generationer skal høre </l><l level='2'>om dine underfulde gerninger. </l><l level='1'><q>32</q> De skal fortælle om din nåde og frelse </l><l level='2'>til slægter, som endnu ikke er født. </l></lg>"}