{"text":"<p><q>1</q> Glem ikke mine gode råd, min søn, </p><lg><l level='2'>hav dem altid i tanke. </l><l level='1'><q>2</q> Lyt til mine råd, så du får et godt liv, </l><l level='2'>pas på dem som på en dyrebar skat. </l><l level='1'><q>3</q> Skriv dig dem bag øret, </l><l level='2'>så du aldrig glemmer dem. </l><l level='1'><q>4</q> Elsk visdom som en søster, </l><l level='2'>lad indsigten være din bedste ven. </l><l level='1'><q>5</q> Lad dem værne dig mod en andens hustru, </l><l level='2'>beskytte dig mod løsagtige kvinders smiger. </l><l level='1'><q>6</q> En dag, jeg sad ved mit vindue </l><l level='2'>og kiggede ud gennem gitteret, </l><l level='1'><q>7</q> så jeg blandt de uforstandige unge mænd </l><l level='2'>en, der virkede utrolig naiv. </l><l level='1'><q>8</q> Jeg så ham gå hen ad gaden, </l><l level='2'>på vej mod en bestemt kvindes hus. </l><l level='1'><q>9</q> Tusmørket var faldet på, </l><l level='2'>og snart ville natten komme. </l><l level='1'><q>10</q> Da kom kvinden ham i møde, </l><l level='2'>smilende og udfordrende klædt. </l><l level='1'><q>11</q> Det er en højrøstet og trodsig kvinde, </l><l level='2'>som ikke bare kan sidde derhjemme. </l><l level='1'><q>12</q> Hun står altid på lur efter de unge mænd </l><l level='2'>i en døråbning eller på et gadehjørne. </l><l level='1'><q>13</q> Hun greb fat i den unge mand og kyssede ham, </l><l level='2'>mens hun skamløst forklarede: </l><l level='1'><q>14</q> Jeg har lige bragt et takoffer til Gud, </l><l level='2'>så jeg har masser af kød i huset! </l><l level='1'><q>15</q> Jeg var netop på vej for at opsøge dig, </l><l level='2'>så det var godt, at jeg mødte dig. </l><l level='1'><q>16</q> Min seng er redt med puder og tæpper </l><l level='2'>og det fineste spraglede linned fra Egypten. </l><l level='1'><q>17</q> Jeg har stænket dem med parfume </l><l level='2'>af myrra, aloe og kanel. </l><l level='1'><q>18</q> Kom lad os beruse os i elskov, </l><l level='2'>lad os more os til morgenen gryr. </l><l level='1'><q>19</q> Min mand er ikke hjemme, </l><l level='2'>han er taget på en lang rejse. </l><l level='1'><q>20</q> Han tog en hel sæk penge med, </l><l level='2'>så det varer længe, før han kommer hjem. </l><l level='1'><q>21</q> Hun besnærede ham med sin talestrøm, </l><l level='2'>forførte ham med sine sukkersøde ord. </l><l level='1'><q>22</q> Hurtigt fulgte han efter hende, </l><l level='2'>som en tyr på vej til slagtning, </l><l level='1'>som en hjort, der går i fælden </l><l level='2'><q>23</q> og kun venter på at få en pil gennem hjertet, </l><l level='1'>som en fugl, der er fanget i nettet </l><l level='2'>og ikke ved hvilken skæbne, der venter den. </l><l level='1'><q>24</q> Hør godt efter, min søn, </l><l level='2'>læg nøje mærke til, hvad jeg siger. </l><l level='1'><q>25</q> Lad dig ikke besnære af sådanne kvinder, </l><l level='2'>hold dig på lang afstand af dem. </l><l level='1'><q>26</q> Utallige mænd har de fået i saksen, </l><l level='2'>mange har mistet livet på grund af dem. </l><l level='1'><q>27</q> Døren til deres hus er indgangen til døden, </l><l level='2'>den fører direkte ned i dødsriget. </l></lg>"}