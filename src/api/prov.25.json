{"text":"<h3>Flere af Salomons ordsprog</h3><p><q>1</q> Her følger nogle flere af Salomons ordsprog, samlet af embedsmænd ved kong Hizkija af Judas hof. </p><lg><l level='1'><q>2</q> Gud har ret til at holde ting skjult, </l><l level='2'>og kongen har ret til at afsløre ting. </l><l level='1'><q>3</q> Ingen kender himlens og jordens mysterier, </l><l level='2'>eller hvad kongen tænker i sit stille sind. </l><l level='1'><q>4</q> Sølv skal renses for urenheder, </l><l level='2'>før sølvsmeden kan bruge det. </l><l level='1'><q>5</q> Hoffet skal renses for onde rådgivere, </l><l level='2'>før kongen kan regere med retfærdighed. </l><l level='1'><q>6</q> Når du er indbudt til fest hos kongen, </l><l level='2'>så tag ikke en af de fornemmeste pladser. </l><l level='1'><q>7</q> Det er bedre at få tildelt en bedre plads </l><l level='2'>end at blive vist ned på en ringere. </l><l level='1'>Tal kun om det, du selv har set,</l><l level='2'><q>8</q> vær ikke for hurtig til at anklage en anden. </l><l level='1'>Det bliver dig, der står tilbage med skammen, </l><l level='2'>hvis din anklage viser sig at være falsk. </l><l level='1'><q>9</q> Hvis du kommer i klammeri med din nabo, </l><l level='2'>så lad være med at røbe fortrolige oplysninger. </l><l level='1'><q>10</q> Ellers vil man opdage, at du er åbenmundet, </l><l level='2'>og du har mistet din troværdighed for altid. </l><l level='1'><q>11</q> Et ord i rette tid og på rette sted </l><l level='2'>er som et dejligt æble, serveret på et sølvfad. </l><l level='1'><q>12</q> Værdifuld som en ørering eller et smykke af guld </l><l level='2'>er den vises irettesættelse for den, der vil tage ved lære. </l><l level='1'><q>13</q> En pålidelig budbringer er velgørende for sin herre </l><l level='2'>som en iskold forfriskning på en varm sommerdag. </l><l level='1'><q>14</q> Den, der giver tomme løfter, </l><l level='2'>er som en drivende sky uden regn. </l><l level='1'><q>15</q> Selv en konge kan overtales, hvis du er tålmodig nok, </l><l level='2'>med venlighed kan man klare mange problemer. </l><l level='1'><q>16</q> For meget af det gode giver væmmelse. </l><l level='2'>Finder du honning, så spis ikke mere, end hvad godt er. </l><l level='1'><q>17</q> Rend ikke dine venner på dørene, </l><l level='2'>ellers bliver de trætte af dig. </l><l level='1'><q>18</q> At blive anklaget på falsk grundlag </l><l level='2'>er som at få en dolk stukket i ryggen. </l><l level='1'><q>19</q> At stole på en upålidelig person i en nødsituation </l><l level='2'>er som at tygge med en løs tand </l><l level='3'>eller støtte på en forstuvet fod. </l><l level='1'><q>20</q> At synge muntre viser for en, som sørger, </l><l level='2'>er som at tage tøjet af ham på en kold dag </l><l level='3'>eller gnide salt i såret.</l><l level='1'><q>21</q> Er din fjende sulten, så giv ham noget at spise, </l><l level='2'>er han tørstig, så giv ham noget at drikke. </l><l level='1'><q>22</q> På den måde gør du ham skamfuld, </l><l level='2'>og Herren vil belønne dig. </l><l level='1'><q>23</q> Så sikkert som nordenvinden bringer kulde, </l><l level='2'>bringer sladder vrede i sindet. </l><l level='1'><q>24</q> Hellere bo i et hummer på loftet </l><l level='2'>end i hus med en kone, der skælder ud. </l><l level='1'><q>25</q> At høre godt nyt fra et fjernt land </l><l level='2'>er som et glas koldt vand for en, som tørster. </l><l level='1'><q>26</q> En retsindig, der lader sig overtale af en gudløs, </l><l level='2'>er som en mudret kilde eller en forurenet brønd. </l><l level='1'><q>27</q> Det er ikke godt at spise for mange søde sager, </l><l level='2'>man skal ikke forvente altid at blive rost. </l><l level='1'><q>28</q> Den, der ikke kan beherske sig, </l><l level='2'>er sårbar som en by uden mur omkring. </l></lg>"}