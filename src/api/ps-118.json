{"text":"<h3>Lovsang som tak for sejr</h3><p><q>1</q> Tak Herren, for han er god. </p><lg><l level='2'>Hans trofasthed varer til </l><l level='2'>evig tid. </l><l level='1'><q>2</q> Syng med, Israels menighed: </l><l level='2'>Hans trofasthed varer til evig tid! </l><l level='1'><q>3</q> Syng med, Arons præsteslægt: </l><l level='2'>Hans trofasthed varer til evig tid! </l><l level='1'><q>4</q> Syng med, alle I, der kender Herren: </l><l level='2'>Hans trofasthed varer til evig tid! </l><l level='1'><q>5</q> I min nød bad jeg til Herren,</l><l level='2'>han svarede og satte mig fri. </l><l level='1'><q>6</q> Herren er med mig, så jeg vil intet frygte. </l><l level='2'>Hvad kan mennesker gøre mig? </l><l level='1'><q>7</q> Herren hjælper mig, </l><l level='2'>han besejrer alle mine fjender. </l><l level='1'><q>8</q> Det er bedre at stole på Herren </l><l level='2'>end at sætte sin lid til mennesker. </l><l level='1'><q>9</q> Det er bedre at søge hjælp hos ham </l><l level='2'>end at stole på stormænd og fyrster. </l><l level='1'><q>10</q> Jeg var omringet af fjendtlige hære, </l><l level='2'>men i Herrens kraft slog jeg dem tilbage. </l><l level='1'><q>11</q> De kom imod mig fra alle sider, </l><l level='2'>men i Herrens kraft sejrede jeg over dem. </l><l level='1'><q>12</q> De sværmede om mig som bier, </l><l level='2'>de blussede op som ild i en bunke kvas, </l><l level='3'>men i Herrens kraft slog jeg dem tilbage. </l><l level='1'><q>13</q> Jeg blev angrebet hårdt og var ved at bukke under, </l><l level='2'>men Herren kom mig til undsætning. </l><l level='1'><q>14</q> Herren hjalp mig og gav mig styrke, </l><l level='2'>han gav mig sejr over mine fjender. </l><l level='1'><q>15</q> Der høres jubel og sejrsråb i de gudfrygtiges telte: </l><l level='2'>Herren gav os sejr! </l><l level='1'><q>16</q> Herren er stor og mægtig! </l><l level='2'>Det var ham, der gav os sejren! </l><l level='1'><q>17</q> Jeg er ikke død, jeg lever stadig. </l><l level='2'>Jeg vil fortælle, hvad Herren har gjort. </l><l level='1'><q>18</q> Selv om Herren satte mig på en hård prøve, </l><l level='2'>skånede han dog mit liv. </l><l level='1'><q>19</q> Luk helligdommens porte op, </l><l level='2'>så jeg kan gå ind og lovsynge Herren. </l><l level='1'><q>20</q> De porte fører ind til Guds nærhed, </l><l level='2'>kun de gudfrygtige kan gå derind. </l><l level='1'><q>21</q> Jeg takker dig, Herre, </l><l level='2'>for du hørte min bøn og gav mig sejr. </l><l level='1'><q>22</q> Den sten, bygmestrene kasserede, </l><l level='2'>blev selve hjørnestenen.</l><l level='1'><q>23</q> Den kom fra Herren, </l><l level='2'>og den er forunderlig at se på. </l><l level='1'><q>24</q> Det er Herrens dag i dag, </l><l level='2'>kom, lad os juble og fryde os. </l><l level='1'><q>25</q> Herre, hjælp os, når vi er i nød, </l><l level='2'>red os og giv os fremgang! </l><l level='1'><q>26</q> Velsignet være den, som kommer, i Herrens navn. </l><l level='2'>Vi velsigner jer fra Herrens hus. </l><l level='1'><q>27</q> Herren er vor Gud, og han har givet os glæde. </l><l level='2'>Lad folk komme i festligt optog </l><l level='2'>til alterets horn med flettede grene.</l><l level='1'><q>28</q> Du er min Gud, og jeg vil takke dig. </l><l level='2'>Jeg vil fortælle om din storhed og magt. </l><l level='1'><q>29</q> Tak Herren, for han er god. </l><l level='2'>Hans trofasthed varer til evig tid! </l></lg>"}