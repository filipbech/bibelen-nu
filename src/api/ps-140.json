{"text":"<h3>Bøn om beskyttelse</h3><p><q>2</q> Herre, red mig fra onde mennesker, </p><lg><l level='2'>beskyt mig mod voldelige mænd. </l><l level='1'><q>3</q> Altid har de ondt i sinde, </l><l level='2'>hele tiden skaber de konflikter. </l><l level='1'><q>4</q> De spiller med tungen som en slange, </l><l level='2'>deres ord er som dræbende gift. <u>Sela</u>. </l><l level='1'><q>5</q> Herre, beskyt mig mod de ondes angreb, </l><l level='2'>vær mit værn mod de voldsmænd, </l><l level='3'>som ønsker at få mig ned med nakken. </l><l level='1'><q>6</q> Selvsikre mennesker sætter fælder for mig, </l><l level='2'>de lægger et net ud og sætter snarer på min vej. </l><l level='3'>De ligger i baghold for at fange mig. <u>Sela</u>. </l><l level='1'><q>7</q> Herre, du er min Gud. </l><l level='2'>Lyt til min bøn om hjælp. </l><l level='1'><q>8</q> Ja, Herre, du er min redningsmand, </l><l level='2'>du beskytter mig på kampens dag. </l><l level='1'><q>9</q> Lad ikke de gudløse få deres vilje, </l><l level='2'>lad ikke deres onde planer lykkes. <u>Sela</u>. </l><l level='1'><q>10</q> Lad dem ikke få held til at omringe mig, </l><l level='2'>men lad deres ondskab ramme dem selv. </l><l level='1'><q>11</q> Lad gloende kul vælte ned over dem, </l><l level='2'>styrt dem i afgrunden, så de aldrig kommer op igen. </l><l level='1'><q>12</q> Lad ikke løgnere få fremgang i landet, </l><l level='2'>lad voldsmænd få deres velfortjente straf. </l><l level='1'><q>13</q> Herre, jeg ved, du vil føre de hjælpeløses sag </l><l level='2'>og forsvare de undertryktes rettigheder. </l><l level='1'><q>14</q> De gudfrygtige har grund til at takke dig, </l><l level='2'>de retskafne skal bo i din nærhed. </l></lg>"}