{"text":"<h3>Syndens håbløshed</h3><p><q>1</q> Sikken en elendighed! </p><lg><l level='1'>Det er som i en frugtplantage, når høsten er forbi, </l><l level='2'>eller i en vinmark, når alle druer er plukket. </l><l level='1'>Der er ingen figner til at stille ens sult, </l><l level='2'>ikke en eneste klase vindruer er tilbage. </l><l level='1'><q>2</q> De gudfrygtige er forsvundet fra jordens overflade. </l><l level='2'>Der findes ikke et eneste retskaffent menneske. </l><l level='1'>Alle ligger på lur som røvere, </l><l level='2'>og man sætter fælder for hinanden. </l><l level='1'><q>3</q> Der er kun en ting, de er gode til, </l><l level='2'>nemlig at være onde. </l><l level='1'>Øvrigheden er korrupt, </l><l level='2'>dommerne tager imod bestikkelse. </l><l level='1'>Den stærke gennemfører sine onde planer. </l><l level='2'>Alle er de enige om at bøje retten. </l><l level='1'><q>4</q> De bedste af dem er som tornebuske, </l><l level='3'>de mest ærlige som tjørnekrat. </l><l level='1'>Men straffen fra Gud er på vej, </l><l level='2'>de rædsler, som profeterne har advaret om. </l><l level='1'><q>5</q> Stol ikke på nogen, </l><l level='2'>tro end ikke din bedste ven. </l><l level='1'>Du må hellere sætte lås for munden, </l><l level='2'>selv når du er sammen med din kone. </l><l level='1'><q>6</q> En søn vil foragte sin far, </l><l level='2'>en datter gøre oprør imod sin mor </l><l level='1'>og en svigerdatter imod sin svigermor. </l><l level='2'>Man får sin egen familie til fjender. </l></lg><h3>Håbet om udfrielse</h3><lg><l level='1'><q>7</q> Men jeg vil spejde efter Herren. </l><l level='2'>Jeg venter på, at Gud vil redde mig, </l><l level='3'>for jeg er sikker på, at han hører min bøn. </l><l level='1'><q>8</q> Du skal ikke hovere over mig, min fjende, </l><l level='2'>for selv om jeg falder, rejser jeg mig igen. </l><l level='1'>Når mørket omslutter mig, </l><l level='2'>vil Herren være mit lys. </l><l level='1'><q>9</q> Jeg accepterer min straf, </l><l level='2'>for jeg har syndet imod Herren. </l><l level='1'>Han vil forsvare mig mod fjenderne </l><l level='2'>og straffe dem for det, de har gjort. </l><l level='1'>Til sidst vil han føre mig fra mørket ud i lyset, </l><l level='2'>så jeg ser, hvor god og retfærdig han er. </l><l level='1'><q>10</q> Da vil fjenderne se Guds magt, </l><l level='2'>og deres hån vil blive gjort til skamme. </l><l level='1'>De spottede mig jo ved at sige: </l><l level='2'>Hvorfor hjælper Herren, din Gud, dig ikke? </l><l level='1'>Da er det min tur til at se på, </l><l level='2'>at min fjende trampes ned i mudderet. </l></lg><h3>Israels genopbygning</h3><lg><l level='1'><q>11</q> En dag skal Jerusalem genopbygges, </l><l level='2'>og da bliver skellet mellem folkene fjernet. </l><l level='1'><q>12</q> Folk fra alverdens lande skal komme til jeres land, </l><l level='2'>fra stormagter som Assyrien og Egypten, </l><l level='1'>fra hele strækningen mellem Egypten og Eufratfloden, </l><l level='2'>ja fra fjerne lande og verdensdele. </l><l level='1'><q>13</q> Men landet skal først lægges øde </l><l level='2'>på grund af befolkningens ondskab. </l></lg><h3>Fremtidens herlighed for Guds folk</h3><lg><l level='1'><q>14</q> Herre, tag dig af dit udvalgte folk, </l><l level='2'>som hyrden vogter sin hjord. </l><l level='1'>Lad dem nyde skovens frodighed i fred, </l><l level='2'>og glæde sig midt i en frugthave. </l><l level='1'>Lad dem boltre sig på Bashans og Gileads græsgange, </l><l level='2'>som de gjorde i gamle dage. </l><l level='1'><q>15</q> Ja, siger Herren, jeg vil gøre undere for mit folk </l><l level='2'>som dengang, jeg førte jer ud af Egypten. </l><l level='1'><q>16</q> Hele verden vil se dine undere </l><l level='2'>og med skam erkende deres afmagt. </l><l level='1'><q>17</q> De vil komme krybende ud af deres fæstninger, </l><l level='2'>de kravler hen ad jorden og æder støv som slanger. </l><l level='1'>Skælvende af frygt vil de nærme sig Herren, vores Gud, </l><l level='2'>for hans magt vil fylde dem med ærefrygt. </l><l level='1'><q>18</q> Der findes ingen Gud som dig, </l><l level='2'>du tilgiver den rest, der er tilbage af dit ejendomsfolk. </l><l level='1'>Du kan ikke være vred for evigt, </l><l level='2'>men elsker at vise din trofaste kærlighed. </l><l level='1'><q>19</q> Du vil igen se i nåde til os </l><l level='2'>og tilgive os alle vores synder, </l><l level='3'>ja, kaste dem i havets dyb. </l><l level='1'><q>20</q> Du viser din trofasthed mod Abraham </l><l level='2'>og opfylder dit løfte til Jakob. </l><l level='3'>De løfter, du gav vores forfædre, står fast. </l></lg>"}