{"text":"<p><q>1</q> Bliver du indbudt til fest hos en magtfuld person, </p><lg><l level='2'>så læg godt mærke til den mad, du får serveret. </l><l level='1'><q>2</q> Lad være med at proppe dig, </l><l level='2'>selvom du er nok så sulten. </l><l level='1'><q>3</q> Se ikke længselsfuldt efter de lækre retter, </l><l level='2'>for der er måske en bagtanke med det hele. </l><l level='1'><q>4</q> Brug ikke al din energi på at blive rig, </l><l level='2'>men brug din fornuft og behersk dig. </l><l level='1'><q>5</q> Rigdom har det med at få vinger </l><l level='2'>og forsvinde som en fugl i luften. </l><l level='1'><q>6</q> Spis ikke ved gnierens bord, </l><l level='2'>smag ikke på hans lækre mad. </l><l level='1'><q>7</q> Spis og drik! siger han, </l><l level='2'>men han mener det ikke. </l><l level='1'><q>8</q> Til sidst får du kvalme af ham </l><l level='2'>og fortryder dine rosende ord. </l><l level='1'><q>9</q> Forsøg ikke at tale et fjols til fornuft, </l><l level='2'>han vil ikke værdsætte din visdom. </l><l level='1'><q>10</q> Udnyt ikke de forældreløses svaghed, </l><l level='2'>flyt ikke markskellet ind på deres grund. </l><l level='1'><q>11</q> Herren vil selv tage sig af deres sag </l><l level='2'>og forsvare dem overfor uretten. </l><l level='1'><q>12</q> Tænk over den vejledning, du får, </l><l level='2'>hør godt efter de kloge ord. </l><l level='1'><q>13</q> Et barn har brug for disciplin, </l><l level='2'>og et slag med riset slår det ikke ihjel. </l><l level='1'><q>14</q> Det, et barn lærer ved at blive straffet, </l><l level='2'>kan senere redde dets liv. </l><l level='1'><q>15</q> Min søn, når du tilegner dig visdom, </l><l level='2'>fryder jeg mig af hele mit hjerte. </l><l level='1'><q>16</q> Jeg bliver glad helt ind i sjælen, </l><l level='2'>når jeg hører dig sige de rette ord. </l><l level='1'><q>17</q> Lad være med at misunde syndere, </l><l level='2'>men lev hver dag i ærefrygt for Herren, </l><l level='1'><q>18</q> så undgår du skuffede forhåbninger </l><l level='2'>og får dig en velsignet fremtid. </l><l level='1'><q>19</q> Hør efter, min søn, og bliv vis, </l><l level='2'>så du kan holde den rette kurs i dit liv. </l><l level='1'><q>20</q> Lad være med at drikke dig fuld, </l><l level='2'>og hold dig fra alt frådseri. </l><l level='1'><q>21</q> Den slags gør dig bare fattig og sløv, </l><l level='2'>og du ender med at gå rundt i pjalter. </l><l level='1'><q>22</q> Lyt til din far, som gav dig livet, </l><l level='2'>respekter din mor, selv når hun bliver gammel. </l><l level='1'><q>23</q> Søg visdom og sandhed, vejledning og indsigt, </l><l level='2'>for det er værdier, det betaler sig at holde fast ved. </l><l level='1'><q>24</q> Et fornuftigt barn gør sin forældre glade, </l><l level='2'>det er lykken at have et forstandigt barn. </l><l level='1'><q>25</q> Giv dine forældre grund til at glæde sig, </l><l level='2'>lad din mor få lov at være stolt af dig. </l><l level='1'><q>26</q> Min søn, lyt til mit råd </l><l level='2'>og tag ved lære af mit eksempel. </l><l level='1'><q>27</q> En løsagtig kvinde er som en faldgrube, </l><l level='2'>en luder som en løkke om halsen. </l><l level='1'><q>28</q> Hun ligger på lur som en røver, </l><l level='2'>og forfører sine ofre til utroskab. </l><l level='1'><q>29</q> Hvem får sorg, og hvem får smerte? </l><l level='2'>Hvem får skældud og masser af ballade? </l><l level='3'>Hvem får blå mærker og blodskudte øjne? </l><l level='1'><q>30</q> De, der drikker i tide og utide, </l><l level='2'>som altid er på udkig efter vin og øl. </l><l level='1'><q>31</q> Lad dig ikke lokke af den perlende vin, </l><l level='2'>uanset hvor godt den smager, </l><l level='1'><q>32</q> for bagefter bider den som en slange, </l><l level='2'>den er giftig som en hugorm. </l><l level='1'><q>33</q> Dine øjne ser de underligste ting, </l><l level='2'>og din mund taler mystiske ord. </l><l level='1'><q>34</q> Du slingrer som en sømand på et skib i storm, </l><l level='2'>der klynger sig ør til en svajende mast. </l><l level='1'><q>35</q> Når du kommer til dig selv igen, siger du: </l><l level='1'>De må have banket mig, </l><l level='2'>men jeg ænsede det ikke. </l><l level='1'>De må have slået mig, </l><l level='2'>men jeg husker det ikke! </l><l level='1'>Når jeg er ovre den her brandert, </l><l level='2'>må jeg se at få noget at drikke! </l></lg>"}