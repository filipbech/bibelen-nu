{"text":"<h3>Guds magt og straf</h3><p><q>2</q> Gud har vist sin magt i Judas land, </p><lg><l level='2'>han er berømt overalt i Israel. </l><l level='1'><q>3</q> Hans bolig er bygget i Jerusalem, </l><l level='2'>hans hjem findes på Zions bjerg. </l><l level='1'><q>4</q> Han brækkede fjendens pile og skjolde, </l><l level='2'>han ødelagde alle deres våben. <u>Sela</u>. </l><l level='1'><q>5</q> Du er mægtig og herlig, </l><l level='2'>større end de højeste bjerge.</l><l level='1'><q>6</q> De stolte fjender blev slået, </l><l level='2'>nu sover de dødens søvn. </l><l level='3'>De kunne intet stille op mod dig. </l><l level='1'><q>7</q> Ved lyden af dit krigsråb, Jakobs Gud, </l><l level='2'>faldt heste og ryttere omkuld. </l><l level='1'><q>8</q> Hvem ville ikke frygte dig, Gud? </l><l level='2'>Hvem kan holde stand mod din vrede? </l><l level='1'><q>9</q> Du udråbte din dom fra himlen, </l><l level='2'>jorden skælvede og tav stille. </l><l level='1'><q>10</q> Du gik til angreb for at dømme de gudløse, </l><l level='2'>for at forsvare dit undertrykte folk. <u>Sela</u>. </l><l level='1'><q>11</q> Vi ærer dig, fordi du straffede de onde, </l><l level='2'>du åbenbarede din mægtige vrede.</l><l level='1'><q>12</q> Opfyld de løfter, I har givet jeres Gud. </l><l level='2'>Bring jeres gaver som tak til den Almægtige. </l><l level='1'><q>13</q> Han ydmyger stormænd og mægtige fyrster, </l><l level='2'>alle konger på jorden frygter hans magt. </l></lg>"}