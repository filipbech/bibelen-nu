{"text":"<h3>Landets genopbygning</h3><p><q>2</q> Du var nådig mod dit land, Herre, </p><lg><l level='2'>du vendte Israels skæbne, </l><l level='1'><q>3</q> du tilgav dit folks synder, </l><l level='2'>du fjernede al deres skyld! <u>Sela</u>. </l><l level='1'><q>4</q> Du vendte dig væk fra din vrede, </l><l level='2'>din heftige harme holdt op. </l><l level='1'><q>5</q> Genopret os, Gud, vor Frelser, </l><l level='2'>lad dit mishag imod os høre op. </l><l level='1'><q>6</q> Vil du være vred på os for evigt? </l><l level='2'>Skal din vrede vare fra slægt til slægt? </l><l level='1'><q>7</q> Tag imod os endnu en gang, </l><l level='2'>så vi atter kan glæde os i dig. </l><l level='1'><q>8</q> Vis os din trofaste kærlighed, Herre, </l><l level='2'>red os endnu en gang. </l><l level='1'><q>9</q> Jeg vil lytte omhyggeligt til Herrens ord, </l><l level='2'>for han taler om fred til sit folk, </l><l level='3'>lad dem ikke gentage deres dumheder. </l><l level='1'><q>10</q> De, der adlyder ham, skal opleve hans frelse, </l><l level='2'>landet skal fyldes af hans herlighed igen. </l><l level='1'><q>11</q> Troskab og pålidelighed skal mødes, </l><l level='2'>godhed og fred skal kysse hinanden. </l><l level='1'><q>12</q> Sandhed spirer frem af jorden, </l><l level='2'>retfærdighed kommer ned fra Himlen. </l><l level='1'><q>13</q> Ja, Herren vil velsigne os igen, </l><l level='2'>så jorden giver en rigelig høst. </l><l level='1'><q>14</q> Godhed skal gå foran ham </l><l level='2'>og bane en vej for hans fødder. </l></lg>"}