{"text":"<h3>Et nødråb i sygdom</h3><p><q>2</q> Herre, min Gud, jeg råber til dig om dagen, </p><lg><l level='2'>jeg kalder på dig om natten. </l><l level='1'><q>3</q> Lad min bøn nå frem til dig, </l><l level='2'>lyt til mit råb om hjælp. </l><l level='1'><q>4</q> Min sjæl er tynget af problemer, </l><l level='2'>jeg befinder mig på gravens rand. </l><l level='1'><q>5</q> Man betragter mig allerede som død, </l><l level='2'>et menneske, der har mistet sin kraft. </l><l level='1'><q>6</q> Man ser på mig som et lig, </l><l level='2'>der ligger i sin grav, </l><l level='1'>som et menneske, der snart bliver glemt </l><l level='2'>og ikke længere nyder godt af din hjælp. </l><l level='1'><q>7</q> Du har kastet mig i det dybe hul, </l><l level='2'>i den mørkeste afgrund. </l><l level='1'><q>8</q> Din straf tynger mig til jorden, </l><l level='2'>skyller over mig som brændingen. <u>Sela</u>. </l><l level='1'><q>9</q> Du har fået mine venner til at forlade mig, </l><l level='2'>du har gjort det, så de væmmes ved mig, </l><l level='3'>jeg er fanget og ser ingen udvej. </l><l level='1'><q>10</q> Mine øjne er matte af fortvivlelse. </l><l level='2'>Åh, Herre, dagen lang råber jeg til dig, </l><l level='3'>rækker hænderne op imod dig i bøn. </l><l level='1'><q>11</q> Mon du gør underværker for de døde? </l><l level='2'>Står de op af graven for at lovprise dig? <u>Sela</u>. </l><l level='1'><q>12</q> Vil de døde fortælle om din nåde? </l><l level='2'>Forkynder man din trofasthed i dødsrigets mørke? </l><l level='1'><q>13</q> Vil afgrunden opleve dine undere? </l><l level='2'>Huskes din godhed i glemslens land? </l><l level='1'><q>14</q> Herre, jeg råber til dig om hjælp, </l><l level='2'>hver morgen stiger mine bønner op til dig. </l><l level='1'><q>15</q> Hvorfor har du forkastet mig, Herre? </l><l level='2'>Hvorfor skjuler du dit ansigt for mig? </l><l level='1'><q>16</q> Jeg er hjælpeløs og døden nær, </l><l level='2'>fra min ungdom plaget af rædsel. </l><l level='1'><q>17</q> Din straf overvælder mig, </l><l level='2'>så jeg er ved at gå til af angst. </l><l level='1'><q>18</q> Som en malstrøm hvirvler den omkring mig, </l><l level='2'>slår sammen over mit hoved. </l><l level='1'><q>19</q> Mine venner og min familie har forladt mig, </l><l level='2'>mine bekendte har efterladt mig i mørket. </l></lg>"}