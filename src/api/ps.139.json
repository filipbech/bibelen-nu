{"text":"<h3>Guds storhed og omsorg</h3><p>Herre, du ved alt om mig, </p><lg><l level='2'>du kender mit hjerte til bunds. </l><l level='1'><q>2</q> Du er klar over alt, hvad jeg gør, </l><l level='2'>du kender mine inderste tanker. </l><l level='1'><q>3</q> Du ved, hvor jeg går om dagen og sover om natten, </l><l level='2'>du lægger mærke til al min færden. </l><l level='1'><q>4</q> Du ved, hvad jeg vil sige, </l><l level='2'>før jeg kan nå at åbne munden. </l><l level='1'><q>5</q> Du omgiver mig på alle sider, </l><l level='2'>lægger din skærmende hånd på mig. </l><l level='1'><q>6</q> Det er næsten for godt til at være sandt. </l><l level='2'>Jeg fatter ikke din uendelige godhed. </l><l level='1'><q>7</q> Jeg når aldrig uden for din rækkevidde, </l><l level='2'>hvor jeg end er, er du nær hos mig. </l><l level='1'><q>8</q> Farer jeg op til himlen, da møder du mig der. </l><l level='2'>Stiger jeg ned i dødsriget, da møder du mig der. </l><l level='1'><q>9</q> Flyver jeg mod øst på morgenrødens vinger, </l><l level='2'>rejser jeg mod vest over det store hav, </l><l level='1'><q>10</q> så vil din hånd også lede mig der, </l><l level='2'>din højre hånd holde mig fast. </l><l level='1'><q>11</q> Bad jeg mørket om at skjule mig, </l><l level='2'>befalede jeg dagen at blive til nat, </l><l level='1'><q>12</q> så ville mørket ikke være mørkt for dig, </l><l level='2'>for nat eller dag gør ingen forskel. </l><l level='1'><q>13</q> Du har skabt mig som den, jeg er, </l><l level='2'>du formede mig i min mors mave. </l><l level='1'><q>14</q> Tak, Gud, at du skabte mig så forunderligt, </l><l level='2'>dit skaberværk er fantastisk.</l><l level='1'><q>15</q> Du så på mig, da jeg blev dannet i det skjulte, </l><l level='2'>da jeg langsomt voksede i livmoderens mørke. </l><l level='1'><q>16</q> Mens jeg endnu var et foster, så du mig. </l><l level='2'>Mine livsdage var lagt fast og skrevet ned i din bog, </l><l level='3'>længe før jeg så dagens lys. </l><l level='1'><q>17</q> Forunderlige og fuldkomne er dine tanker, Gud, </l><l level='2'>de overgår langt, hvad jeg kan fatte. </l><l level='1'><q>18</q> Kunne de tælles, ville de være talrige som sandet. </l><l level='2'>Jeg ville aldrig nå til ende med dem.</l><l level='1'><q>19</q> Jeg ville ønske, du ville udrydde de gudløse, </l><l level='2'>få de morderiske mænd til at lade mig være i fred. </l><l level='1'><q>20</q> De vanærer dit navn og spotter dig, </l><l level='2'>de er blasfemiske og taler ondt om dig. </l><l level='1'><q>21</q> Herre, jeg hader enhver, der hader dig, </l><l level='2'>jeg føler lede ved dem, der er imod dig. </l><l level='1'><q>22</q> Dine fjender er også mine fjender, </l><l level='2'>jeg hader dem af hele mit hjerte. </l><l level='1'><q>23</q> Undersøg mig og se på mit hjerte, Gud! </l><l level='2'>Gransk mine motiver og afslør mine tanker! </l><l level='1'><q>24</q> Hvis du ser, at jeg er kommet på afveje, </l><l level='2'>så led mig tilbage til det evige livs vej. </l></lg>"}