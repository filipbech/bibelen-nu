{"text":"<h3>Lovprisning af den ideelle konge</h3><p>Gud, hjælp kongen at regere, som du ville have gjort, </p><lg><l level='2'>lær ham at være retfærdig som dig. </l><l level='1'><q>2</q> Må han lede dit folk på den rette måde </l><l level='2'>og være villig til at hjælpe de hjælpeløse. </l><l level='1'><q>3</q> Da skal bjergene forkynde fred for folket </l><l level='2'>og højene genlyde af retfærdighed. </l><l level='1'><q>4</q> Da skal han forsvare de svage, </l><l level='2'>komme de magtesløse til hjælp </l><l level='3'>og uskadeliggøre alle tyrannerne. </l><l level='1'><q>5</q> Da vil folket give dig ære fra slægt til slægt, </l><l level='2'>så længe solen og månen skinner på jorden. </l><l level='1'><q>6</q> Hans retfærdige styre vil bringe velsignelse </l><l level='2'>som regnen, der væder jorden. </l><l level='1'><q>7</q> Under hans ledelse vil retfærdigheden vokse sig stærk, </l><l level='2'>freden vil herske, så længe månen hersker på nattehimlen. </l><l level='1'><q>8</q> Hans rige skal strække sig fra hav til hav, </l><l level='2'>fra Eufratfloden til verdens ende. </l><l level='1'><q>9</q> Fjerne nationer vil bøje sig for ham, </l><l level='2'>hans fjender falde næsegrus i støvet. </l><l level='1'><q>10</q> Kongerne fra Tarshish og de fjerne lande skal svare ham skat, </l><l level='2'>Sabas og Sebas regenter vil komme med deres gaver. </l><l level='1'><q>11</q> Alle konger vil underordne sig ham, </l><l level='2'>alle folkeslag vil love ham troskab. </l><l level='1'><q>12</q> Han redder hver fattig, som råber om hjælp </l><l level='2'>og fører de hjælpeløses sag, </l><l level='1'><q>13</q> Han har medlidenhed med de svage </l><l level='2'>og redder de magtesløse fra overgreb. </l><l level='1'><q>14</q> Han frier dem fra vold og tyranni, </l><l level='2'>for i hans øjne har de stor værdi. </l><l level='1'><q>15</q> Kongen længe leve! </l><l level='2'>Han belønnes med guld fra Saba. </l><l level='1'>Folk vil bede for ham uafbrudt </l><l level='2'>og velsigne ham dagen lang. </l><l level='1'><q>16</q> Der bliver overflod af korn i landet, </l><l level='2'>det bølger hen over bakker og dale. </l><l level='1'>Frugttræerne skal trives som i Libanons plantager, </l><l level='2'>kornet vokse tæt som græsset på marken. </l><l level='1'><q>17</q> Hans navn skal være kendt for evigt, </l><l level='2'>så længe solen bliver i sin bane. </l><l level='1'>Alle folkeslag skal velsignes gennem ham </l><l level='2'>og se ham, som er velsignet af Gud. </l><l level='1'><q>18</q> Lovet være Herren, Israels Gud, </l><l level='2'>for kun han kan gøre sådanne undere. </l><l level='1'><q>19</q> Han er værdig til al vor lovsang for evigt. </l><l level='2'>Må hans herlighed fylde al jorden. </l></lg><p>Amen, amen. </p><lg><l level='1'><q>20</q> Her slutter Davids, Isajs søns, bønner.</l></lg>"}