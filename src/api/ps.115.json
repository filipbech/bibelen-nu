{"text":"<h3>Den sande Gud</h3><p><q>1</q> Dig tilhører æren, Herre, ikke os, </p><lg><l level='2'>for du er pålidelig og trofast. </l><l level='1'><q>2</q> Hvorfor siger de fremmede folkeslag: </l><l level='2'>Nå, hvor er så jeres Gud? </l><l level='1'><q>3</q> Vores Gud er i Himlen </l><l level='2'>og han gør, hvad han vil. </l><l level='1'><q>4</q> Deres gudebilleder er lavet af sølv og guld, </l><l level='2'>de er skabt af mennesker, </l><l level='1'><q>5</q> de har mund, men kan ikke tale, </l><l level='2'>øjne, men kan intet se, </l><l level='1'><q>6</q> de har ører, men kan ikke høre, </l><l level='2'>næse, men kan intet lugte. </l><l level='1'><q>7</q> De har hænder, men udretter intet, </l><l level='2'>fødder, men kan ikke gå, </l><l level='3'>de kan ikke frembringe en eneste lyd. </l><l level='1'><q>8</q> De, som fremstiller og tilbeder den slags guder, </l><l level='2'>ender med at blive lige så døde som dem. </l><l level='1'><q>9</q> Men Israels folk, I skal stole på Herren, </l><l level='2'>for han er jeres skjold, og han kommer jer til hjælp. </l><l level='1'><q>10</q> Arons præsteslægt, I skal stole på Herren, </l><l level='2'>for han er jeres skjold, og han kommer jer til hjælp. </l><l level='1'><q>11</q> Alle I, der tilbeder Herren, I skal stole på ham, </l><l level='2'>for han er jeres skjold, og han kommer jer til hjælp. </l><l level='1'><q>12</q> Herren har omsorg for os og velsigner os. </l><l level='2'>Han velsigner Israels folk og Arons slægt, </l><l level='1'><q>13</q> han velsigner alle, der adlyder ham, </l><l level='2'>både små og store. </l><l level='1'><q>14</q> Herren vil lade jeres antal vokse, </l><l level='2'>give jer mange efterkommere. </l><l level='1'><q>15</q> Herren, der skabte himlen og jorden, </l><l level='2'>vil velsigne jer. </l><l level='1'><q>16</q> Himlen er Herrens område, </l><l level='2'>men jorden har han givet til menneskene. </l><l level='1'><q>17</q> De døde lovsynger ikke Herren, </l><l level='2'>i stilhedens rige prises han ikke. </l><l level='1'><q>18</q> Men vi, der lever, vi lover Herren, </l><l level='2'>vi vil prise ham nu og altid.</l><l level='1'>Halleluja! </l></lg>"}