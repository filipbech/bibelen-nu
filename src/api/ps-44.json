{"text":"<h3>Bøn efter et nederlag i krigen</h3><p><q>2</q> Gud, vi har hørt om de mange undere, </p><lg><l level='2'>du gjorde for vore forfædre i gamle dage. </l><l level='1'><q>3</q> Du drev Kanaans folk bort </l><l level='2'>og lod dit folk bosætte sig i deres land. </l><l level='1'><q>4</q> De indtog ikke landet i egen kraft, </l><l level='2'>men du var med dem og hjalp dem. </l><l level='1'><q>5</q> Du er vor Konge og Gud. </l><l level='2'>Giv fortsat sejr til dit folk. </l><l level='1'><q>6</q> Med din hjælp får vi fjenderne under fod, </l><l level='2'>i dit navn besejrer vi vore modstandere. </l><l level='1'><q>7</q> Vi stoler ikke på bue og sværd, </l><l level='2'><q>8</q> for det er dig, der giver os sejr over fjenderne. </l><l level='1'><q>9</q> Vi er stolte af at tilhøre dig, Gud, </l><l level='2'>vi vil prise dit navn for evigt. <u>Sela</u>. </l><l level='1'><q>10</q> Hvordan kan det så være, at vi tabte slaget? </l><l level='2'>Hvorfor var du ikke med os i krigen? </l><l level='3'>Hvorfor har du forkastet os? </l><l level='1'><q>11</q> Du tillod fjenden at drive os på flugt. </l><l level='2'>De plyndrede hele vores hær. </l><l level='1'><q>12</q> Du udleverede os som får, der skal slagtes. </l><l level='2'>Du spredte os rundt blandt fremmede folk. </l><l level='1'><q>13</q> Du solgte os for en slik, </l><l level='2'>regnede os ikke for noget. </l><l level='1'><q>14</q> Vi blev til grin for nabofolkene, </l><l level='2'>de spotter og håner os. </l><l level='1'><q>15</q> Selv fjerne folkeslag ler ad os </l><l level='2'>og ser på os med foragt. </l><l level='1'><q>16</q> Vi føler os totalt ydmyget, </l><l level='2'>overvældet af skam. </l><l level='1'><q>17</q> Vore fjender ser ned på os </l><l level='2'>og udslynger hån og spot. </l><l level='1'><q>18</q> Hvordan kunne det ske, Gud? </l><l level='1'>Vi har da ikke svigtet dig </l><l level='2'>eller overtrådt den pagt, du oprettede med os. </l><l level='1'><q>19</q> Vi har ikke været utro imod dig, </l><l level='2'>men har adlydt de bud, du gav os. </l><l level='1'><q>20</q> Og dog blev vores by lagt i ruiner, </l><l level='2'>du sendte mørke og død over os. </l><l level='1'><q>21</q> Hvis vi var holdt op med at tilbede dig, Gud, </l><l level='2'>og havde dyrket afguder i stedet, </l><l level='1'><q>22</q> ville du da ikke vide besked? </l><l level='2'>Du kender jo vore inderste tanker. </l><l level='1'><q>23</q> Men på trods af, at vi tilhører dig, </l><l level='2'>er vi i livsfare hver eneste dag. </l><l level='3'>Vi er som får, der er på vej til slagtning. </l><l level='1'><q>24</q> Vågn op, Herre, hvorfor sover du? </l><l level='2'>Rejs dig, forkast os ikke længere! </l><l level='1'><q>25</q> Hvorfor ser du den anden vej </l><l level='2'>og ignorerer vores nød og sorg? </l><l level='1'><q>26</q> Vi ligger med ansigtet i støvet, </l><l level='2'>vore kroppe klæber til jorden. </l><l level='1'><q>27</q> Grib ind, Herre, kom os til hjælp! </l><l level='2'>Red os i din trofasthed og nåde. </l></lg>"}