{"text":"<h3>Agurs sentenser</h3><p><q>1</q> Her følger nogle ord af Agur, Jakes søn, henvendt til Itiel og Ukal.</p><lg><l level='1'><q>2</q> Jeg er bare et almindeligt menneske </l><l level='2'>uden nogen særlig indsigt. </l><l level='1'><q>3</q> Jeg er ikke nogen vismand, </l><l level='2'>og kan ikke udgrunde Guds tanker. </l><l level='1'><q>4</q> Hvem er steget op til himmel og steget ned igen? </l><l level='2'>Hvem har kontrol over vinden? </l><l level='3'>Hvem har magt over havets bølger? </l><l level='1'>Er det måske et menneske, der har grundlagt jorden </l><l level='2'>og fastsat dens grænser? </l><l level='1'>I så fald hvad hedder han, og hvad hedder hans søn? </l><l level='2'>Fortæl mig det, hvis du kender ham? </l><l level='1'><q>5</q> Alt, hvad Gud siger, er sandt, </l><l level='2'>han beskytter dem, der søger tilflugt hos ham. </l><l level='1'><q>6</q> Lav ikke om på hans ord, </l><l level='2'>for at han ikke skal dømme dig som løgner. </l><l level='1'><q>7</q> Herre, jeg beder dig om to ting, </l><l level='2'>som skal kendetegne mit liv. </l><l level='1'><q>8</q> For det første: Bevar mig fra falskhed og løgn. </l><l level='2'>For det andet: Bevar mig fra fattigdom såvel som fra rigdom. </l><l level='3'>Giv mig blot de daglige fornødenheder. </l><l level='1'><q>9</q> For hvis jeg bliver rig, </l><l level='2'>bliver jeg måske selvtilfreds </l><l level='3'>og tror ikke længere, jeg har brug for dig, </l><l level='1'>og hvis jeg bliver fattig, </l><l level='2'>stjæler jeg måske og vanærer derved dit navn. </l><l level='1'><q>10</q> Anklag ikke en slave over for hans herre på et falsk grundlag, </l><l level='2'>ellers vil slaven forbande dig, og du må bøde for det. </l><l level='1'><q>11</q> Der findes dem, som forbander deres far </l><l level='2'>og ikke påskønner deres mor. </l><l level='1'><q>12</q> I egne øjne er de helt uskyldige </l><l level='2'>på trods af deres mange synder. </l><l level='1'><q>13</q> De har himmelvendte blikke </l><l level='2'>og går rundt med næsen i sky. </l><l level='1'><q>14</q> Deres tænder er knivskarpe, </l><l level='2'>og de fortærer de hjælpeløse. </l><l level='1'><q>15</q> Iglen har to døtre, </l><l level='2'>der hedder Giv mig dit og Giv mig dat. </l><l level='1'>Der er fire ting, som aldrig får nok </l><l level='2'>og altid vil have mere: </l><l level='1'><q>16</q> De dødes rige og det ufrugtbare moderliv, </l><l level='2'>den udtørrede, tørstige jord og ilden, der breder sig uhæmmet. </l><l level='1'><q>17</q> Hvis du ser på din far med foragt i blikket, </l><l level='2'>og hvis du ser på din mor med trodsige øjne, </l><l level='1'>skal ravnene hakke dine øjne ud, </l><l level='2'>og gribbene skal æde dem. </l><l level='1'><q>18</q> Der er fire ting, jeg ikke fatter: </l><l level='1'><q>19</q> Hvordan en ørn kan flyve så højt, </l><l level='2'>hvordan en slange kan krybe hen over klippen, </l><l level='1'>hvordan et skib finder vej over havet, </l><l level='2'>og hvordan en ung mand bliver forgabt i en pige. </l><l level='1'><q>20</q> Jeg forstår heller ikke den utro kvinde: </l><l level='1'>Først stiller hun sin sult, </l><l level='2'>så tørrer hun sig om munden og siger: </l><l level='3'>Jeg har da ikke gjort noget forkert! </l><l level='1'><q>21</q> Fire ting er ikke til at bære: </l><l level='1'><q>22</q> En slave, der bliver konge, </l><l level='2'>en tåbe, der bliver rig, </l><l level='1'><q>23</q> en bitter kvinde, der bliver gift, </l><l level='2'>og en slavepige, der overtager sin frues plads. </l><l level='1'><q>24</q> Fire skabninger på jorden er små, </l><l level='2'>men kan udføre store bedrifter: </l><l level='1'><q>25</q> Myrerne er små og svage, </l><l level='2'>men samler dog vinterforråd om sommeren. </l><l level='1'><q>26</q> Klippegrævlinger er ikke særlig stærke, </l><l level='2'>men kan dog bygge deres bolig i klippen. </l><l level='1'><q>27</q> Græshopper har ingen leder, </l><l level='2'>men flyver alligevel i tæt formation. </l><l level='1'><q>28</q> Firben kan med lethed fanges, </l><l level='2'>men trænger dog ind i kongens palads. </l><l level='1'><q>29</q> Der er fire slags konger på jorden, </l><l level='2'>og de optræder alle med selvbevidst værdighed: </l><l level='1'><q>30</q> Løven, dyrenes konge, der ikke viger tilbage for noget, </l><l level='2'><q>31</q> kamphanen, der ikke lader sig kue, </l><l level='1'>bjerggeden, der skuer ud over sletten, </l><l level='2'>og kongen, der fører an i slaget. </l><l level='1'><q>32</q> Hvis du har været så dum at ophøje dig selv, </l><l level='2'>eller hvis du har lagt ondskabsfulde planer, </l><l level='3'>så hold op med det samme. </l><l level='1'><q>33</q> For ligesom mælk, der kærnes, bliver til smør, </l><l level='2'>og et slag på næsen får blodet frem, </l><l level='3'>sådan vil stadige provokationer ende med ufred. </l></lg>"}