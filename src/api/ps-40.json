{"text":"<h3>Lovprisning af Guds nåde og hjælp</h3><p><q>2</q> Jeg satte min lid til Herren, </p><lg><l level='2'>og han bøjede sig og hørte mit råb. </l><l level='1'><q>3</q> Han løftede mig op fra afgrunden, </l><l level='2'>op af den mudrede sump. </l><l level='1'>Han stillede mig på et sikkert sted, </l><l level='2'>gav mig fast grund under fødderne. </l><l level='1'><q>4</q> Han gav mig en ny sang at synge, </l><l level='2'>en lovsang til ære for Gud. </l><l level='1'>Mange skal høre, hvad Herren har gjort, </l><l level='2'>og med ærefrygt sætte deres lid til ham. </l><l level='1'><q>5</q> Lykkelige er de mennesker, </l><l level='2'>som sætter deres lid til Herren </l><l level='1'>og ikke søger hjælp hos de stolte og selvsikre, </l><l level='2'>hos dem, der bygger deres liv på en løgn. </l><l level='1'><q>6</q> Mange mirakler har du gjort for os, Herre. </l><l level='2'>Du har gennemført dine underfulde planer. </l><l level='3'>Ingen var i stand til at hindre dem.</l><l level='1'>Jeg ville gerne fortælle om alle dine undere, </l><l level='2'>men de er for mange til at tælles. </l><l level='1'><q>7</q> Det er ikke slagtofre og afgrødeofre du ønsker, </l><l level='2'>men du har givet mig ører til at høre med. </l><l level='3'>Brændofre og syndofre har du ikke behag i. </l><l level='1'><q>8</q> Da sagde jeg: Se, jeg er parat! </l><l level='2'>Der står skrevet om mig i bogrullen, </l><l level='1'><q>9</q> og jeg ønsker at gøre din vilje, Gud. </l><l level='2'>Din lov er skrevet i mit hjerte. </l><l level='1'><q>10</q> I dit folks forsamling </l><l level='2'>har jeg fortalt om din godhed. </l><l level='1'>Jeg har ikke holdt munden lukket, </l><l level='2'>det ved du, Herre. </l><l level='1'><q>11</q> Din godhed har jeg ikke holdt hemmelig, </l><l level='2'>jeg har fortalt om din frelse. </l><l level='1'>Din trofasthed, nåde og sandhed </l><l level='2'>har jeg forkyndt for folkets forsamling. </l><l level='1'><q>12</q> Måtte din barmhjertighed vare ved, Herre. </l><l level='2'>Må din kærlighed og trofasthed altid omslutte mig, </l><l level='1'><q>13</q> for jeg har mange problemer, jeg ikke kan overskue. </l><l level='2'>De tårner sig op omkring mig. </l><l level='1'>Mine synder overvælder mig, </l><l level='2'>så jeg ikke kan se andet end dem. </l><l level='1'>De er utallige som hårene på mit <lb />hoved, </l><l level='2'>og alt mit mod er forsvundet. </l></lg><h3>Bøn om hjælp</h3><lg><l level='1'><q>14</q> Herre, vær mig nådig og frels mig. </l><l level='2'>Skynd dig at komme mig til hjælp. </l><l level='1'><q>15</q> Lad dem, som vil slå mig ihjel,</l><l level='2'>blive forlegne og flove. </l><l level='1'>Lad dem, som ønsker at gøre mig fortræd, </l><l level='2'>blive tvunget til at trække sig tilbage. </l><l level='1'><q>16</q> Lad dem, som håner mig, </l><l level='2'>selv blive ydmyget og hånet. </l><l level='1'><q>17</q> Må alle, som søger hjælp hos dig, </l><l level='2'>opleve glæde og lykke. </l><l level='1'>Må de, som oplever din hjælp, </l><l level='2'>dag efter dag sige: Herren er stor! </l><l level='1'><q>18</q> Jeg er svag og værgeløs </l><l level='2'>men du har ikke glemt mig, Herre! </l><l level='1'>Du er den, der redder og befrier mig. </l><l level='2'>Skynd dig at komme mig til hjælp. </l></lg>"}