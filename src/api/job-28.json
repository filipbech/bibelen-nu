{"text":"<h3>Menneskets viden og materielle ressourcer</h3><p><q>1</q> Guld og sølv finder man i jorden, </p><lg><l level='2'>og mennesker forstår at rense det for urenheder. </l><l level='1'><q>2</q> Malm hentes op fra jordens dybder, </l><l level='2'>man smelter det og frembringer jern og kobber. </l><l level='1'><q>3</q> Folk udforsker jordens indre, </l><l level='2'>de leder med lys og lygte </l><l level='2'>for at nå frem til den dyrebare malm. </l><l level='1'><q>4</q> Fjernt fra alle byer og alfarvej </l><l level='2'>graver de dybe skakter i jorden </l><l level='2'>og svinger frem og tilbage i rebene. </l><l level='1'><q>5</q> På jordens overflade dyrker man korn, </l><l level='2'>mens man uddrager skatte fra dens indre. </l><l level='1'><q>6</q> Mennesker har lært at finde ædelsten </l><l level='2'>og udvinde guldstøv fra klippegrunden, </l><l level='1'><q>7</q> skatte, som er skjult selv for falkens blik, </l><l level='2'>gemt væk udenfor rovfuglenes rækkevidde. </l><l level='1'><q>8</q> De findes på steder, hvor ingen rovdyr kommer, </l><l level='2'>hvor selv dyrenes konge aldrig sætter sin fod. </l><l level='1'><q>9</q> Mennesker hugger sig vej gennem klipper af flint </l><l level='2'>og underminerer et bjerg, så det falder. </l><l level='1'><q>10</q> I klipperne hugger man gange </l><l level='2'>og finder mange slags kostbarheder. </l><l level='1'><q>11</q> Mennesker udforsker de underjordiske kilder </l><l level='2'>og bringer skjulte skatte frem i lyset. </l></lg><h3>Visdommen er sværere at finde</h3><lg><l level='1'><q>12</q> Men hvor finder mennesker visdom? </l><l level='2'>Hvor går man hen og graver klogskab frem? </l><l level='1'><q>13</q> Ingen kender vejen til visdommens kilde, </l><l level='2'>for den findes ikke i de levendes land. </l><l level='1'><q>14</q> Afgrunden hvisker: Den er ikke her! </l><l level='2'>Havdybet bruser: Heller ikke hos mig! </l><l level='1'><q>15</q> Visdom kan ej købes for det fineste guld, </l><l level='2'>dens værdi kan ikke afvejes i sølv. </l><l level='1'><q>16</q> Den kan ikke betales med guld fra Ofir, </l><l level='2'>med de dyreste smykkesten eller safirer. </l><l level='1'><q>17</q> Man kan ikke bytte sig til den for skåle af guld </l><l level='2'>eller for det fineste krystal. </l><l level='1'><q>18</q> Visdom er mere værd end flotte koraller </l><l level='2'>og kostbare perler. </l><l level='1'><q>19</q> Topas fra Nubien er ikke nok, </l><l level='2'>det ædleste guld hjælper ingenting. </l><l level='1'><q>20</q> Hvor kommer visdommen fra? </l><l level='2'>Hvor er klogskabens hjemsted? </l><l level='1'><q>21</q> Den er skjult for både dyr og mennesker, </l><l level='2'>selv himlens fugle kan ikke få øje på den. </l><l level='1'><q>22</q> Døden og dødsriget siger: </l><l level='2'>Vi har hørt et rygte om, hvor den findes. </l><l level='1'><q>23</q> Men kun Gud kender vejen derhen, </l><l level='2'>han alene ved, hvor den findes, </l><l level='1'><q>24</q> for han skuer ud over jorden, </l><l level='2'>han ser alt, hvad der sker under himlen. </l><l level='1'><q>25</q> Han satte grænser for vindens styrke </l><l level='2'>og afmålte mængden af vand i havet. </l><l level='1'><q>26</q> Han fastsatte de naturlove, </l><l level='2'>der styrer regnen og tordenvejret. </l><l level='1'><q>27</q> Derefter så han på visdommen </l><l level='2'>og undersøgte den nøje. </l><l level='1'>Han vurderede den omhyggeligt </l><l level='2'>og fastsatte dens værdi. </l><l level='1'><q>28</q> Til sidst sagde han til mennesket: </l><l level='2'>Hør godt efter! </l><l level='1'>Visdom er at have ærefrygt for Herren. </l><l level='2'>Klogskab er at tage afstand fra det onde.  </l></lg>"}