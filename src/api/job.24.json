{"text":"<p><q>1</q> Hvorfor dømmer Gud ikke de skyldige? </p><lg><l level='2'>Hvorfor redder han ikke de uskyldige? </l><l level='1'><q>2</q> De onde flytter markskel </l><l level='2'>og har stjålne fåreflokke på græs. </l><l level='1'><q>3</q> De fører forældreløses æsler bort </l><l level='2'>og tager enkens eneste trækdyr i pant. </l><l level='1'><q>4</q> De tramper på de svages rettigheder </l><l level='2'>og tvinger dem bort fra deres ejendom. </l><l level='1'><q>5</q> De stakkels mennesker må vandre rundt </l><l level='2'>som vildæsler i ørkenen, </l><l level='1'>altid på jagt efter lidt mad, </l><l level='2'>så deres børn kan få noget at spise. </l><l level='1'><q>6</q> De samler det spildte korn på de riges marker </l><l level='2'>og leder efter nedfaldne druer i vingårdene. </l><l level='1'><q>7</q> Om natten ligger de og ryster af kulde, </l><l level='2'>fordi de hverken har tøj eller tæpper. </l><l level='1'><q>8</q> Gennemblødt af byger i bjergene </l><l level='2'>søger de ly mellem klipperne. </l><l level='1'><q>9</q> Faderløse børn rives fra moderens bryst, </l><l level='2'>den fattiges børn kræves i pant for hans gæld. </l><l level='1'><q>10</q> De går halvnøgne omkring, mens de arbejder </l><l level='2'>de bærer neg for andre, men er altid sultne. </l><l level='1'><q>11</q> De må presse oliven og druer, </l><l level='2'>men får ikke lov til at slukke deres tørst. </l><l level='1'><q>12</q> Inde fra byen høres de døendes skrig, </l><l level='2'>de sårede råber om hjælp, </l><l level='2'>men Gud straffer ikke de skyldige. </l><l level='1'><q>13</q> De onde er fjender af lyset, </l><l level='2'>de kender ikke Gud </l><l level='2'>og adlyder ikke hans bud. </l><l level='1'><q>14</q> Mordere står op inden daggry, </l><l level='2'>slår hjælpeløse mennesker ihjel. </l><l level='2'>De arbejder i ly af mørket. </l><l level='1'><q>15</q> Ægteskabsbrydere venter, til det er mørkt, </l><l level='2'>for så kan de undgå at blive set. </l><l level='2'>De skjuler deres ansigt bag en maske. </l><l level='1'><q>16</q> Tyve begår indbrud om natten, </l><l level='2'>men om dagen holder de sig inden døre. </l><l level='2'>De bryder sig ikke om at være i lyset. </l><l level='1'><q>17</q> For dem alle er natten deres arbejdsdag </l><l level='2'>og mørket deres forbundsfælle. </l><l level='1'><q>18</q> Men til sidst forsvinder de som skummet i brændingen, </l><l level='2'>deres vingårde og marker ligger øde hen. </l><l level='1'><q>19</q> Som varmen får sneen til at smelte </l><l level='2'>og tørken får vandet til at fordampe, </l><l level='2'>sådan opsluges de onde af døden. </l><l level='1'><q>20</q> De glemmes af alle, selv deres egen mor, </l><l level='2'>de ædes op af orme og forsvinder. </l><l level='1'>Som et træ til sidst falder om, </l><l level='2'>vil ondskaben til sidst brydes ned. </l><l level='1'><q>21</q> De mishandler enker og barnløse kvinder, </l><l level='2'>der hverken har mænd eller sønner til at forsvare sig. </l><l level='1'><q>22</q> Gud vil straffe dem på trods af deres magt, </l><l level='2'>selv om de har succes, har de ingen sikkerhed i livet. </l><l level='1'><q>23</q> Gud lader dem leve en tid i fred, </l><l level='2'>men han holder øje med dem. </l><l level='1'><q>24</q> Det går dem godt et stykke tid, men så er de færdige, </l><l level='2'>som alle andre må de ned med nakken til sidst. </l><l level='1'>De skæres ned som kornet </l><l level='2'>og visner som græsset. </l><l level='1'><q>25</q> Vil I påstå, at jeg ikke taler sandt? </l><l level='2'>Er der nogen, der vil modsige mig? </l></lg>"}