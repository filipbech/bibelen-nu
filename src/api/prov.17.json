{"text":"<p><q>1</q> Bedre at spise tørt brød i fred </p><lg><l level='2'>end festmad i splid og spektakel. </l><l level='1'><q>2</q> En klog slave får autoritet over sin herres uvorne unger, </l><l level='2'>og han får del i arven, som var han en søn af familien. </l><l level='1'><q>3</q> En smeltning kan afgøre kvaliteten af sølv eller guld, </l><l level='2'>men kun Herren kender et menneskes hjerte. </l><l level='1'><q>4</q> En ballademager tiltrækkes af destruktive planer, </l><l level='2'>og en løgner lytter gerne til svig og bedrag. </l><l level='1'><q>5</q> At foragte de afmægtige er at håne deres Skaber, </l><l level='2'>den, der er skadefro, vil selv komme i ulykke. </l><l level='1'><q>6</q> Bedsteforældre er stolte over deres børnebørn, </l><l level='2'>ligesom børn er stolte over deres forældre. </l><l level='1'><q>7</q> En tåbe bør holde sig fra store ord, </l><l level='2'>og den ædle bør holde sig fra løgn. </l><l level='1'><q>8</q> Bestikkelse virker som en trylleformular, </l><l level='2'>for den kan åbne et utal af døre. </l><l level='1'><q>9</q> Den, der bærer over med en forurettelse, skaber gode relationer, </l><l level='2'>men at hænge sig i andres fejl kan skille selv de bedste venner. </l><l level='1'><q>10</q> En fornuftig person lærer mere af en enkelt irettesættelse, </l><l level='2'>end en tåbe lærer af 100 afstraffelser. </l><l level='1'><q>11</q> Onde mennesker er altid i oprør, </l><l level='2'>med de vil få en velfortjent straf. </l><l level='1'><q>12</q> Hellere møde en bjørn, hvis unger er taget fra den, </l><l level='2'>end en tåbe, der slår om sig med tåbeligheder. </l><l level='1'><q>13</q> Den, der gengælder godt med ondt, </l><l level='2'>vil blive forfulgt af uheld. </l><l level='1'><q>14</q> At indlede et skænderi er som at åbne for en sluse, </l><l level='2'>du må hellere få lukket igen, før der bliver rigtig krig. </l><l level='1'><q>15</q> At dømme en uskyldig og frikende en skyldig, </l><l level='2'>begge dele vækker afsky hos Herren. </l><l level='1'><q>16</q> Hvad skal en tåbe bruge penge til? </l><l level='2'>Kan man købe visdom, når man er uden forstand? </l><l level='1'><q>17</q> En ven er altid en ven, </l><l level='2'>og slægtninge har man som en hjælp i nøden. </l><l level='1'><q>18</q> Det er dumt at stå inde for en fremmed mands lån </l><l level='2'>og stille garanti for en andens gæld. </l><l level='1'><q>19</q> De, der elsker at skændes, skaber altid problemer, </l><l level='2'>de overvurderer sig selv, og det ender galt. </l><l level='1'><q>20</q> Den, der har falske motiver, klarer sig skidt, </l><l level='2'>og den, der lever i bedrag, falder med et brag. </l><l level='1'><q>21</q> Et tåbeligt barn giver sine forældre sorg, </l><l level='2'>en oprørsk unge giver ingen glæde. </l><l level='1'><q>22</q> Et glad hjerte giver en sund krop, </l><l level='2'>nedtrykthed dræner ens livsmod. </l><l level='1'><q>23</q> Onde mennesker tager imod bestikkelse </l><l level='2'>og kæmper imod al retfærdighed. </l><l level='1'><q>24</q> Den fornuftige har visdom for øje, </l><l level='2'>men tåbens blik fortaber sig i det fjerne. </l><l level='1'><q>25</q> Et tåbeligt barn bringer sin far sorg </l><l level='2'>og gør sin mor skuffet og bitter. </l><l level='1'><q>26</q> Det er forkert, at give de uskyldige bøder </l><l level='2'>og straffe de mennesker, som er ærlige. </l><l level='1'><q>27</q> Den kloge overvejer nøje sine ord, </l><l level='2'>den forstandige holder hovedet koldt. </l><l level='1'><q>28</q> En tåbe, der tier, kan gå for at være fornuftig, </l><l level='2'>den, der holder sin mund, betragtes som forstandig. </l></lg>"}