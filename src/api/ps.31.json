{"text":"<h3>Tillid i kriser</h3><p><q>2</q> Herre, jeg søger ly hos dig, </p><lg><l level='2'>for du svigter mig aldrig. </l><l level='1'>Kom og red mig, </l><l level='2'>for du er altid trofast. </l><l level='1'><q>3</q> Bøj dig og lyt til min bøn, </l><l level='2'>grib ind og red mig hurtigt. </l><l level='1'>Vær du min fæstning og min tilflugtssted, </l><l level='2'>hvor mine fjender ikke kan nå mig. </l><l level='1'><q>4</q> Ja, du er min klippeborg og min fæstning. </l><l level='2'>Hjælp mig igen, og jeg vil ære dig. </l><l level='1'><q>5</q> Gør mig fri af den fælde, mine fjender har sat, </l><l level='2'>for du er mit håb og min tilflugt. </l><l level='1'><q>6</q> Mit liv er i dine hænder.</l><l level='2'>Frels mig, Herre, min trofaste Gud. </l><l level='1'><q>7</q> Jeg hader dem, der dyrker jammerlige afguder. </l><l level='2'>Jeg stoler altid selv på dig og din magt. </l><l level='1'><q>8</q> Jeg jubler over din trofaste nåde, </l><l level='2'>for du kender mine problemer </l><l level='3'>og har set mine lidelser. </l><l level='1'><q>9</q> Du udleverede mig ikke til fjenden, </l><l level='2'>men førte mig til et sikkert sted. </l><l level='1'><q>10</q> Herre, vær mig nådig, </l><l level='2'>for jeg er i nød. </l><l level='1'>Mine øjne er røde af gråd, </l><l level='2'>mit indre fortæres af smerte. </l><l level='1'><q>11</q> Jeg er døden nær af sorg, </l><l level='2'>mine dage går med at sukke. </l><l level='1'>Mit livsmod er brudt, </l><l level='2'>min krop sygner hen. </l><l level='1'><q>12</q> Mine fjender håner mig, </l><l level='2'>mine naboer spotter mig. </l><l level='1'>Mine venner frygter mig, </l><l level='2'>de flygter, når de ser mig på gaden. </l><l level='1'><q>13</q> De har afskrevet mig, som var jeg allerede død, </l><l level='2'>jeg er kasseret som en krukke, der blev knust. </l><l level='1'><q>14</q> Jeg hører, hvad der hviskes i krogene, </l><l level='2'>jeg ved, jeg er omringet af fjender. </l><l level='1'>De rotter sig sammen imod mig, </l><l level='2'>de planlægger at slå mig ihjel. </l><l level='1'><q>15</q> Men Herre, jeg stoler på dig. </l><l level='2'>Jeg siger: Du er min Gud! </l><l level='1'><q>16</q> Mit liv er i dine hænder. </l><l level='2'>Red mig fra alle mine fjender. </l><l level='1'><q>17</q> Se i nåde til din stakkels tjener, </l><l level='2'>frels mig, min trofaste Gud. </l><l level='1'><q>18</q> Herre, lad mig ikke i stikken, </l><l level='2'>når jeg råber til dig om hjælp. </l><l level='1'>Gør det af med de onde mennesker, </l><l level='2'>lad dem synke stumme i graven. </l><l level='1'><q>19</q> Sæt en stopper for deres falske anklager, </l><l level='2'>luk munden på de hovmodige løgnere, </l><l level='3'>som anklager de gudfrygtige uden grund. </l><l level='1'><q>20</q> Hvor er din godhed dog stor, </l><l level='2'>du velsigner alle, der ærer dig. </l><l level='1'>Enhver kan se din nåde </l><l level='2'>over dem, der søger din hjælp. </l><l level='1'><q>21</q> Du beskytter dem, der adlyder dig, </l><l level='2'>de er skærmet mod vold og overgreb. </l><l level='1'>Du holder din hånd over dem </l><l level='2'>og renser dem fra de falske anklager. </l><l level='1'><q>22</q> Jeg priser dig, Herre, for din trofaste nåde. </l><l level='2'>Du reddede mig, da jeg var omringet af fjender. </l><l level='1'><q>23</q> Jeg sagde i min angst, </l><l level='2'>Herren har forladt mig. </l><l level='1'>Men du hørte min bøn, </l><l level='2'>da jeg råbte om hjælp. </l><l level='1'><q>24</q> Følg Herren, alt hans folk, </l><l level='2'>for han beskytter de lydige, </l><l level='3'>men straffer de oprørske. </l><l level='1'><q>25</q> Hold ud og tab ikke modet, </l><l level='2'>I, der stoler på Herren. </l></lg>"}