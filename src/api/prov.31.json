{"text":"<h3>Kong Lemuels sentenser</h3><p><q>1</q> Her følger nogle ord af kong Lemuel, gode råd, som hans mor lærte ham. </p><p><q>2</q> Lemuel, min søn, min elskede søn, du, som er svaret på mine bønner, hør godt efter, hvad jeg siger. </p><lg><l level='1'><q>3</q> Brug ikke energi, penge og tid på at jagte kvinder, </l><l level='2'>for det har ført konger før dig på vildspor. </l><l level='1'><q>4</q> Det er upassende for en konge at drikke sig fuld, </l><l level='2'>ledere må ikke være afhængige af alkohol, </l><l level='1'><q>5</q> for da kommer de let til at gøre noget forkert, </l><l level='2'>og værner ikke længere om de svages ret. </l><l level='1'><q>6</q> Vin kan lindre den døendes smerter, </l><l level='2'>og øl kan trøste de mismodige. </l><l level='1'><q>7</q> Lad dem drikke, så de glemmer deres smerter </l><l level='2'>og al deres elendighed. </l><l level='1'><q>8</q> Forsvar dem, der ikke kan tale deres egen sag, </l><l level='2'>sørg for, at de hjælpeløse opnår retfærdighed. </l><l level='1'><q>9</q> Når du afsiger dine domme, da døm retfærdigt, </l><l level='2'>og stil dig gerne på den svages side. </l></lg><h3>En ode til den ideelle hustru</h3><lg><l level='1'><q>10</q> At finde den ideelle hustru er enhver mands drøm. </l><l level='2'>Lykkes det, har han fundet en uvurderlig skat. </l><l level='1'><q>11</q> Bedre kan ingen mand ønske sig det, </l><l level='2'>altid har hun hans fulde tillid. </l><l level='1'><q>12</q> Charmerende er hun tillige, </l><l level='2'>støtter og opmuntrer ham livet igennem. </l><l level='1'><q>13</q> Dagene bruger hun flittigt, </l><l level='2'>hun samler uld og hør og har travlt med at spinde. </l><l level='1'><q>14</q> Eksotiske retter forstår hun at frembringe, </l><l level='2'>for hun har en bred horisont. </l><l level='1'><q>15</q> Før daggry står hun op for at lave mad til familien </l><l level='2'>og fordele opgaverne mellem husets piger. </l><l level='1'><q>16</q> Går hun forbi et frugtbart jordstykke, køber hun det </l><l level='2'>og planter en vingård for, hvad hun har tjent. </l><l level='1'><q>17</q> Hun går energisk i gang </l><l level='2'>og arbejder med stor udholdenhed. </l><l level='1'><q>18</q> Indsatsen bærer frugt, </l><l level='2'>og der er lys i hendes vindue til langt ud på natten. </l><l level='1'><q>19</q> Jævnligt sidder hun ved sin rok </l><l level='2'>eller spinder dygtigt ved tenen. </l><l level='1'><q>21</q> Kulden er ikke noget problem, </l><l level='2'>for hun er klar med det varme tøj. </l><l level='1'><q>20</q> Lider de fattige nød, </l><l level='2'>er hun der straks med en hjælpende hånd. </l><l level='1'><q>23</q> Man ser hendes mand som en af byens ledere, </l><l level='2'>for han er en mand, der aftvinger respekt. </l><l level='1'><q>22</q> Nydeligt er hun klædt i dragter af det fineste stof, </l><l level='2'>hun syr selv sit tøj og væver sine tæpper. </l><l level='1'><q>25</q> Optimistisk ser hun fremtiden i møde, </l><l level='2'>hun optræder værdigt og karakterfast. </l><l level='1'><q>24</q> Penge har hun nok af, </l><l level='2'>for hun sælger af det pragtfulde tøj, hun fremstiller. </l><l level='1'><q>26</q> Råd og opmuntring giver hun gerne, </l><l level='2'>hun taler med visdom og venlige ord. </l><l level='1'><q>27</q> Sit hus har hun styr på, </l><l level='2'>hun kender ikke til lediggang. </l><l level='1'><q>28</q> Til hver en tid får hun ros af sine børn, </l><l level='2'>og hendes mand lovpriser hende med følgende ord: </l><l level='1'><q>29</q> Utallige kvinder er dygtige, </l><l level='2'>men du overgår dem alle! </l><l level='1'><q>30</q> Ydre skønhed falmer, og charme kan bedrage, </l><l level='2'>men en kvinde, der følger Herren, er al beundring værd. </l><l level='1'><q>31</q> Ære og hæder fortjener hun fuldt ud, </l><l level='2'>og hendes gerninger lovprises overalt i byen. </l></lg>"}