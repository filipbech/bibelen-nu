{"text":"<p><q>1-3</q> Lyt efter, himmel og jord, </p><lg><l level='2'>livgivende er mine ord, </l><l level='1'>forfriskende er min tale </l><l level='2'>som dug i grønne dale. </l><l level='1'>Om Herren jeg vil jer lære, </l><l level='2'>så I lever ham til ære! </l><l level='1'><q>4</q> Som en klippe er Herren urokkelig, </l><l level='2'>en trofast Gud, helt uden svig. </l><l level='1'><q>5</q> Men hans eget folk, åh, hvilken skam, </l><l level='2'>vendte ryggen til og svigtede ham. </l><l level='1'><q>6</q> Hvilken tåbelighed at begå, </l><l level='2'>hvilken måde at lønne hans trofasthed på. </l><l level='1'>Er han ikke jeres skaber og far, </l><l level='2'>som har givet jer alt, hvad I har? </l><l level='1'><q>7</q> Lad nu tankerne gå tilbage </l><l level='2'>og husk på fortidens dage. </l><l level='1'>Lad de, som er grånet af ælde, </l><l level='2'>om tegn og undere fortælle. </l><l level='1'><q>8</q> Da Herren fordelte jorden </l><l level='2'>mellem folk fra syden til norden, </l><l level='1'>satte han landenes skel </l><l level='2'>med tanke på menneskers vel. </l><l level='1'><q>9</q> Men Israel beholdt han selv. </l><l level='2'>Det folk blev hans ejendom. </l><l level='1'><q>10</q> Han fandt dem i ødemarken tom </l><l level='2'>under ørkenhimlens brændende hvælv. </l><l level='1'>Han vogted dem fra det høje, </l><l level='2'>som man værner sit sårbare øje.</l><l level='1'><q>11</q> Som en ørn, der skubber ungen ud af reden</l><l level='2'>og spreder vingerne ud forneden, </l><l level='1'>han løfted sit folk på sit vingefang </l><l level='2'>og bar dem fremad dagen lang. </l><l level='1'><q>12</q> Herren ville selv dem føre, </l><l level='2'>ingen fremmed gud fik lov dem at røre. </l><l level='1'><q>13</q> De bosatte sig i landet med bakker og slugter </l><l level='2'>og blev næret af markens og træernes frugter. </l><l level='1'>Fra klippens spalter fik de honning på bord, </l><l level='2'>de fik olivenolie trods den stenede jord. </l><l level='1'><q>14</q> Mælk fra geder og køer kunne tørsten slukke, </l><l level='2'>kød fra Bashans tyre, væddere og bukke. </l><l level='1'>De høstede en hvede så fin, </l><l level='2'>og dertil den blodrøde druevin. </l><l level='1'><q>15</q> Israel blev forkælet og fed, </l><l level='2'>opblæst og egenrådig derved. </l><l level='1'>De forkastede deres Skaber og Gud, </l><l level='2'>foragtede deres Frelsers bud. </l><l level='1'><q>16</q> At de vakte Guds vrede rørte dem ikke, </l><l level='2'>de forlod ham til fordel for nye skikke. </l><l level='1'><q>17</q> De ofred til dæmoner, som kun er tomhed, </l><l level='2'>frugten af menneskers frygtsomhed. </l><l level='1'>Til væmmelige afguder de sig vendte, </l><l level='2'>nye guder, som fædrene ikke kendte. </l><l level='1'><q>18</q> De glemte den Gud, som livet dem gav, </l><l level='2'>skubbede ham ud i glemslens hav. </l><l level='1'><q>19</q> Derfor må han støde sine egne børn bort - </l><l level='2'>tænk at han skulle lide en så frygtelig tort! </l><l level='1'><q>20</q> Herren siger: </l><l level='1'>Jeg vender dem ryggen og ser, hvad der sker. </l><l level='2'>De børn kan jeg ikke regne med mer. </l><l level='1'>De lovede mig troskab og lydighed, </l><l level='2'>men var falske og utro til stadighed. </l><l level='1'><q>21</q> De har provokeret mig med tomheds guder, </l><l level='2'>de har opført sig som en anden luder. </l><l level='1'>Så provokerer jeg dem ved at elske en anden, </l><l level='2'>jeg vil gøre dem jaloux på et uvidende folk. </l><l level='1'><q>22</q> Min vrede er blusset op på ny, </l><l level='2'>den rammer alt fra havets dyb til himlens sky. </l><l level='1'>Jorden lægges øde, der er intet at høste, </l><l level='2'>alverden skal i sin grundvold ryste. </l><l level='1'><q>23</q> De mange ulykker giver dem ingen hvile, </l><l level='2'>jeg skyder på dem med alle mine pile. </l><l level='1'><q>24</q> De bliver ramt af hungersnød og tørke, </l><l level='2'>hærget af pest og dødens mørke. </l><l level='1'>Rovdyrtænder vil flænse dem op, </l><l level='2'>giftige slanger vil hugge i deres krop. </l><l level='1'><q>25</q> På gaden slår fjenden børnene ned, </l><l level='2'>i hjemmene er der hverken ro eller fred. </l><l level='1'>Både børn og unge vil miste livet. </l><l level='2'>De gamle har hvert et håb opgivet. </l><l level='1'><q>26</q> At udrydde dem helt, jeg havde i sinde, </l><l level='2'>jeg ville for evigt udslette deres minde. </l><l level='1'><q>27</q> Men så ville det lyde i fjendens lejr: </l><l level='2'>Det var vores magt, der gav os sejr! </l><l level='1'><q>28</q> Mit folk er uden forstand, </l><l level='2'>fatter de da ingenting? </l><l level='1'><q>29</q> Havde de bare haft visdom til at se, </l><l level='2'>havde de været klar over, hvad der ville ske. </l><l level='1'><q>30</q> Kunne en enkelt fjende jage tusind af dem på flugt, </l><l level='2'>eller to fjender med ti tusind krigere få bugt, </l><l level='1'>hvis ikke jeg havde vendt dem ryggen, </l><l level='2'>hvis ikke deres beskytter havde trukket sig bort? </l><l level='1'><q>31</q> Deres fjender har ikke en sådan beskytter, </l><l level='2'>og det ved de godt.</l><l level='1'><q>32</q> De er fordærvede som Sodoma, </l><l level='2'>lige så rådne som Gomorra, </l><l level='1'>de er som bitre vindruer </l><l level='2'>fra giftige drueklaser, </l><l level='1'><q>33</q> deres ord er som bid fra en slange, </l><l level='2'>som spyt fra en kobra. </l><l level='1'><q>34</q> Alt dette ligger gemt hos mig, </l><l level='2'>forseglet i mine arkiver. </l><l level='1'><q>35</q> Hævnen og gengældelsen er min, </l><l level='2'>en dag skal deres fødder vakle. </l><l level='1'>Undergangen nærmer sig, </l><l level='2'>den vil komme over dem med hast. </l><l level='1'><q>36</q> Men når der kun er en rest tilbage, </l><l level='2'>når Herren ser, at deres kraft er opbrugt, </l><l level='1'>da vil han genrejse sit folk, </l><l level='2'>forbarme sig over sine tjenere. </l><l level='1'><q>37</q> Da vil han spørge: Hvor er nu jeres guder, </l><l level='2'>dem I troede, der ville hjælpe jer? </l><l level='1'><q>38</q> De åd jo fedtet fra jeres ofre </l><l level='2'>og drak den vin, I gav dem. </l><l level='1'>Lad dem komme jer til hjælp, </l><l level='2'>lad dem beskytte jer! </l><l level='1'><q>39</q> Forstår I nu, at jeg er Gud? </l><l level='2'>Der findes ingen anden som mig. </l><l level='1'>Jeg slår ihjel, men jeg giver også liv, </l><l level='2'>jeg sårer, men jeg læger også. </l><l level='1'>Den, jeg dømmer, kan ingen redde. </l><l level='1'><q>40</q> Jeg løfter min hånd og sværger: </l><l level='2'>Så sandt jeg lever evindelig, </l><l level='1'><q>41</q> vil jeg hvæsse mit lynende sværd </l><l level='2'>og udføre min knusende dom. </l><l level='1'>Jeg vil hævne mig på mine fjender, </l><l level='2'>og hugge dem ned, som hader mig. </l><l level='1'><q>42</q> Mine pile vil svømme i blod, </l><l level='2'>mit sværd vil svælge i kød. </l><l level='1'>Det udgyder faldnes og fangnes blod, </l><l level='2'>hugger de tapreste hoveder af. </l><l level='1'><q>43</q> Glæd jer, I folkeslag, sammen med hans folk, </l><l level='2'>for Herren vil hævne sine tjeneres blod. </l><l level='1'>Han vil straffe fjenden </l><l level='2'>og skaffe soning for sit folks land.</l></lg><p><q>44-45</q> Moses stod med Josva ved sin side og fremsagde alle de her ord for hele Israels folk. <q>46</q> Derefter sagde han: </p><p>De love, jeg har pålagt jer i dag, skal I lægge jer grundigt på sinde, så I kan lære jeres børn at overholde dem. <q>47</q> De er ikke tomme ord uden betydning. Jeres liv afhænger af dem! Hvis I adlyder dem, vil I få et langt og godt liv i det land, I skal over og tage i besiddelse på den anden side af Jordanfloden. </p><h3>Moses velsigner folket umiddelbart før sin død</h3><p><q>48</q> Samme dag sagde Herren til Moses: <q>49</q> Om kort tid skal du gå op på Nebos bjergtop i Abarimbjergene i Moabs land over for Jeriko og se ud over Kanaans land, det land jeg nu vil give Israels folk. <q>50</q> Når du har taget landet i øjesyn, skal du dø, ligesom din bror Aron måtte dø på Hors bjerg, <q>51</q> for I var begge ulydige over for mig for øjnene af Israels folk, da I ved Meribas kilder uden for Kadesh i Zins ørken ikke gav mig ære. <q>52</q> Du får lov at se ind i det land, jeg giver Israels folk, men du får ikke lov selv at komme ind i det. </p>"}