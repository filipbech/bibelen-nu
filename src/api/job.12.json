{"text":"<h3>Jobs fjerde tale: Et svar til Zofar</h3><p><q>1</q> Hertil svarede Job: </p><lg><l level='1'><q>2</q> I er så kloge og har svar på alt! </l><l level='2'>Hvor trist, at visdommen skal uddø med jer! </l><l level='1'><q>3</q> Men jeg er nu heller ikke uden forstand, </l><l level='2'>jeg står ikke tilbage for jer i noget. </l><l level='2'>Der er jo intet nyt i det, I har sagt. </l><l level='1'><q>4</q> Jeg er en retskaffen og retsindig mand. </l><l level='2'>Når jeg beder til Gud, svarer han mig. </l><l level='2'>Alligevel håner mine venner mig. </l><l level='1'><q>5</q> Det er nemt nok at foragte dem, der har problemer, </l><l level='2'>når man ikke selv har nogen. </l><l level='2'>Hvorfor sparker I til en mand, der ligger ned? </l><l level='1'><q>6</q> Røvere lever i fred, </l><l level='2'>de, der trodser Gud, er i sikkerhed. </l><l level='2'>De tror kun på sig selv og deres egen styrke. </l><l level='1'><q>7</q> Du kan lære noget af dyrene! </l><l level='2'>Fuglene kan fortælle dig det, </l><l level='1'><q>8</q> krybdyrene på landjorden ved det, </l><l level='2'>fiskene i havet kan forklare det for dig. </l><l level='1'><q>9</q> De ved alle som en, </l><l level='2'>at Herren har skabt det hele. </l><l level='1'><q>10</q> Han holder enhver skabning i sin hule hånd, </l><l level='2'>et menneskes liv afhænger af ham. </l><l level='1'><q>11</q> Man må vurdere alt, hvad man hører, </l><l level='2'>lige som man smager på maden, før man spiser den. </l><l level='1'><q>12</q> Visdom søger man hos de ældre, </l><l level='2'>for livserfaring kommer med årene. </l><l level='1'><q>13</q> Gud er kilden til al visdom og magt, </l><l level='2'>hos ham får man indsigt og gode råd. </l><l level='1'><q>14</q> Hvad han bryder ned, kan ikke bygges op. </l><l level='2'>Hvad han lukker i, kan ingen lukke op. </l><l level='1'><q>15</q> Holder han regnen tilbage, bliver jorden til ørken. </l><l level='2'>Slipper han uvejret løs, bliver der oversvømmelse. </l><l level='1'><q>16</q> Visdom og styrke finder du hos ham. </l><l level='2'>Både bedrageren og den bedragne er i hans magt. </l><l level='1'><q>17</q> Han kan sætte samfundets ledere fra magten </l><l level='2'>og fratage dommere deres ret til at dømme. </l><l level='1'><q>18</q> Han kan fjerne konger fra tronen </l><l level='2'>og gøre dem til slaver i stedet. </l><l level='1'><q>19</q> Han kan fratage præster deres tjeneste </l><l level='2'>og sætte mægtige mænd fra magten. </l><l level='1'><q>20</q> Han kan gøre de bedste rådgivere målløse </l><l level='2'>og fratage de kloge deres tænkeevne. </l><l level='1'><q>21</q> Han kan ydmyge de stolte fyrster </l><l level='2'>og afvæbne de stærke krigere. </l><l level='1'><q>22</q> Han kan bringe lys ind i de mørkeste afkroge </l><l level='2'>og afsløre de dybeste hemmeligheder. </l><l level='1'><q>23</q> Han kan gøre nationer stærke, </l><l level='2'>men også opløse dem igen. </l><l level='1'>Han kan udvide et lands grænser, </l><l level='2'>men også sprede befolkningen for alle vinde. </l><l level='1'><q>24</q> Han kan berøve regenter deres sunde fornuft </l><l level='2'>og lade dem vakle rundt i en vejløs ørken, </l><l level='1'><q>25</q> så de famler sig frem i mørket uden lys, </l><l level='2'>raver omkring som berusede. </l></lg>"}