{"text":"<h3>Bøn om hjælp</h3><p>Herre, jeg råber til dig om hjælp, </p><lg><l level='2'>for du er min eneste redning. </l><l level='1'>Hvis du ikke griber ind, </l><l level='2'>må jeg se døden i øjnene. </l><l level='1'><q>2</q> Herre, lyt til min bøn om nåde, </l><l level='2'>jeg råber til dig om hjælp </l><l level='3'>med løftede hænder mod din helligdom. </l><l level='1'><q>3</q> Lad mig ikke ende som de ondskabsfulde, </l><l level='2'>der taler venligt til folk, </l><l level='3'>mens de udtænker onde planer. </l><l level='1'><q>4</q> Giv dem den straf, de fortjener, </l><l level='2'>lad dem lide for deres grusomme handlinger. </l><l level='3'>Straf dem for al deres ondskab. </l><l level='1'><q>5</q> De ænser ikke Guds veje, </l><l level='2'>de følger ikke hans bud. </l><l level='1'>Derfor vil Gud rive dem ned </l><l level='2'>som et hus, der aldrig skal genopbygges. </l><l level='1'><q>6</q> Lovet være Herren, </l><l level='2'>for han har hørt min bøn. </l><l level='1'><q>7</q> Han er min styrke og mit skjold, </l><l level='2'>jeg stoler på ham af hele mit hjerte. </l><l level='1'>Når han hjælper, fyldes jeg med glæde, </l><l level='2'>mit hjerte jubler af lovsang til ham. </l><l level='1'><q>8</q> Herren bevarer sit folk, </l><l level='2'>han giver sejr til sin udvalgte konge. </l><l level='1'><q>9</q> Herre, befri dit folk, </l><l level='2'>velsign dem, der hører dig til. </l><l level='1'>Vær som en hyrde for dem, </l><l level='2'>bær dem i dine arme for evigt! </l></lg>"}