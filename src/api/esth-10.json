{"text":"<h3>Mordokajs eftermæle</h3><p><q>1</q> Kong Xerxes udskrev skat ud over hele sit rige helt ud til de fjerneste kyster. <q>2</q> Alle hans bedrifter står optegnet i det mediskpersiske riges krønikebog, som også indeholder en skildring af Mordokajs betydning og den magt, som kongen gav ham. <q>3</q> Mordokaj blev altså rigets premierminister og kong Xerxes højre hånd. Blandt jøderne fik han stor indflydelse, og han var højt respekteret af dem, fordi han altid talte deres sag og gjorde meget for at sikre deres efterkommeres fremtid. </p>"}