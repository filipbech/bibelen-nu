{"text":"<h3>Israels lovsang</h3><p><q>1</q> Til den tid vil man i Judas land synge en lovsang til Herren: </p><lg><l level='1'>Vores by er godt befæstet, </l><l level='2'>Herren selv er dens mure og volde. </l><l level='1'><q>2</q> Luk portene op for et retskaffent folk, </l><l level='2'>som holder fast ved troen på Gud. </l><l level='1'><q>3</q> De, som stoler på Herren, </l><l level='2'>skal bo der i fred. </l><l level='1'><q>4</q> Stol altid på Herren, </l><l level='2'>for han er den evige klippe. </l><l level='1'><q>5</q> Han nedstyrter alle de stolte, </l><l level='2'>knuser de knejsende byer, </l><l level='1'>jævner dem med jorden </l><l level='2'>og smider dem i støvet, </l><l level='1'><q>6</q> så de trampes ned </l><l level='2'>af de undertryktes fødder. </l><l level='1'><q>7</q> De retskafne vandrer uden at snuble, </l><l level='2'>for Herren baner vej for dem. </l><l level='1'><q>8</q> Herre, vi ønsker at gøre din vilje, </l><l level='2'>vi ønsker af hjertet at ære dit navn. </l><l level='1'><q>9</q> Om natten længes min sjæl efter dig, </l><l level='2'>min ånd søger dig hele tiden. </l><l level='1'>Når din dom rammer jorden, </l><l level='2'>vil folk forstå, hvad retfærdighed er. </l><l level='1'><q>10</q> Viser du nåde mod de gudløse, </l><l level='2'>lærer de ikke at gøre det gode. </l><l level='1'>De kan bo i et land med retfærdighed </l><l level='2'>uden at fatte Herrens storhed. </l><l level='1'><q>11</q> Herre, de lytter ikke til dine trusler, </l><l level='2'>ser ikke din hånd, som er parat til slag. </l><l level='1'>Vis dem din nidkærhed for dit folk, </l><l level='2'>så de med skam erkender din magt, </l><l level='3'>mens dine fjender fortæres af ilden. </l><l level='1'><q>12</q> Herre, lad din fred hvile over os. </l><l level='2'>Alt, hvad vi har udført, har du jo gjort. </l><l level='1'><q>13</q> Herre, vor Gud, andre har hersket <lb />over os, </l><l level='2'>men kun dig vil vi anerkende og ære. </l><l level='1'><q>14</q> De andre herskere er døde og borte, </l><l level='2'>de kommer ikke til live igen. </l><l level='1'>Din straf ramte dem, og de blev udryddet. </l><l level='2'>De huskes ikke mere. </l><l level='1'><q>15</q> Herre, du har gjort os til et talrigt folk </l><l level='2'>og udvidet vore grænser. </l><l level='3'>Derved har du vist din storhed. </l><l level='1'><q>16</q> Herre, i vores fortvivlelse søgte vi dig, </l><l level='2'>hviskede vore bønner, mens du straffede os. </l><l level='1'><q>17</q> Herre, vi var som en fødende kvinde, </l><l level='2'>der vrider sig i smerte. </l><l level='1'><q>18</q> Ja, vi vred os i fødselsveer, </l><l level='2'>men intet kom der ud af det. </l><l level='1'>Vi kunne ikke selv redde vores land. </l><l level='2'>Intet fødtes af vore anstrengelser. </l><l level='1'><q>19</q> Men ét ved vi: </l><l level='1'>De, som hører dig til, skal leve, </l><l level='2'>deres legemer skal opstå på ny. </l><l level='1'>De, der ligger begravet i jorden, </l><l level='2'>skal engang vågne og juble. </l><l level='1'>Som duggen indvarsler dagens lys, </l><l level='2'>vil Herren lade sine døde se livets lys. </l></lg><h3>Israels befrielse</h3><p><q>20</q> Mit folk, gå hjem og lås jeres døre. Skjul jer, indtil Gud i sin vrede har taget sig af jeres fjender. <q>21</q> Se, Herren kommer fra Himlen for at straffe jordens folk for deres synd. De mord, som blev begået i det skjulte, skal afsløres, for jorden kan ikke længere dække over de dræbte. </p>"}