{"text":"<h3>Bøn om Israels redning og hævn over fjenden</h3><p>Åh, Gud, fjenderne har invaderet dit eget land. </p><lg><l level='1'>De har gjort din helligdom uren </l><l level='2'>og lagt Jerusalem i ruiner. </l><l level='1'><q>2</q> Dine dræbte tjenere blev fuglenes føde, </l><l level='2'>de gudfrygtiges kroppe blev ædt af vilde dyr. </l><l level='1'><q>3</q> Blodet flød i Jerusalems gader, </l><l level='2'>der er ingen tilbage til at begrave de faldne. </l><l level='1'><q>4</q> Nabolandene håner og foragter os, </l><l level='2'>vi er blevet til spot for vore omgivelser. </l><l level='1'><q>5</q> Hvor længe vil du straffe os, Herre? </l><l level='2'>Hvor længe vil din harme brænde som ild? </l><l level='1'><q>6</q> Udøs hellere din vrede over de gudløse folk. </l><l level='2'>Straf dem, der ikke tilbeder dig. </l><l level='1'><q>7</q> Fjenden har nu ødelagt dit udvalgte folk, </l><l level='2'>de har lagt byen og landet i ruiner. </l><l level='1'><q>8</q> Straf os ikke for vore forfædres synder. </l><l level='2'>Skynd dig at vise din nåde og barmhjertig. </l><l level='3'>Er vi ikke blevet ydmyget nok? </l><l level='1'><q>9</q> Hjælp os, for du er vor Gud og Frelser. </l><l level='2'>Du er jo en trofast og nådig Gud. </l><l level='1'>Tilgiv vores synd og red os, </l><l level='2'>for du er en trofast og nådig Gud. </l><l level='1'><q>10</q> Hvorfor skal gudløse folk håne os? </l><l level='2'>De siger: Hvor er deres Gud? </l><l level='1'>Gør gengæld for drabet på dine tjenere, </l><l level='2'>så alle i hele verden får det at vide. </l><l level='1'><q>11</q> Lyt til fangernes suk, </l><l level='2'>red dem, som er dømt til at dø. </l><l level='1'><q>12</q> Tag syvfold hævn på de folkeslag, </l><l level='1'>som har hånet dig, Herre. </l><l level='1'><q>13</q> Så vil vi takke dig for evigt, </l><l level='2'>vi, som er dit folk, den hjord, du vogter. </l><l level='3'>Så vil vi lovprise dig i de kommende generationer. </l></lg>"}