{"text":"<p><q>1</q> Herren siger: </p><lg><l level='1'>Moab har gjort oprør gang på gang, </l><l level='2'>jeg vil ikke holde min straf tilbage. </l><l level='1'>De hånede Edoms afdøde konge </l><l level='2'>ved at brænde hans knogler til kalk. </l><l level='1'><q>2</q> Derfor sætter jeg ild til Moab </l><l level='2'>nedbrænder Kerijots fæstningsværker. </l><l level='1'>Moab vil gå til i kampens hede, </l><l level='2'>vædderhorn og krigshyl viser dets fald. </l><l level='1'><q>3</q> Jeg tilintetgør landets konge </l><l level='2'>og gør det af med alle dets ledere. </l><l level='1'>Gud har talt! </l></lg><h3>Dom over Juda</h3><p><q>4</q> Herren siger: </p><lg><l level='1'>Juda har gjort oprør gang på gang, </l><l level='2'>jeg vil ikke holde min straf tilbage. </l><l level='1'>De har forkastet mine bud </l><l level='2'>og gjort oprør mod mine befalinger. </l><l level='1'>De blev ført vild af de falske guder, </l><l level='2'>som deres forfædre besluttede at følge. </l><l level='1'><q>5</q> Derfor sætter jeg ild til Juda, </l><l level='2'>nedbrænder Jerusalems fæstningsværker. </l></lg><h3>Dom over Israel</h3><p><q>6</q> Herren siger: </p><lg><l level='1'>Israel har gjort oprør gang på gang, </l><l level='2'>jeg vil ikke holde min straf tilbage. </l><l level='1'>De sælger de fattige som slaver, </l><l level='2'>når de ikke kan betale deres gæld. </l><l level='1'><q>7</q> De træder de svage ned i skidtet </l><l level='2'>og skubber de sagtmodige væk. </l><l level='1'>Far og søn krænker mit hellige navn </l><l level='2'>ved at gå ind til den samme luder, </l><l level='1'><q>8</q> de lægger sig ved afgudsalteret </l><l level='2'>på kapper, de har taget i pant. </l><l level='1'>I afgudstemplerne svælger de i vin, </l><l level='2'>de har købt for penge, som de har taget i bøder. </l><l level='1'><q>9</q> Har I glemt, at jeg udryddede amoritterne foran jer? </l><l level='2'>De var høje som cedre og stærke som ege. </l><l level='1'>Jeg rev bladene af dem </l><l level='2'>og skar rødderne over. </l><l level='1'><q>10</q> Var det ikke mig, som førte jer ud af Egypten </l><l level='2'>og holdt jer i live de 40 år i ørkenen? </l><l level='1'>Var det ikke mig, der hjalp jer, </l><l level='2'>så I kunne indtage amoritternes land? </l><l level='1'><q>11</q> Jeg lod nogle af jeres sønner vokse op som profeter </l><l level='2'>og andre blev indviet som naziræere. </l><l level='1'>Er det ikke rigtigt, mit folk, Israel? </l><l level='1'><q>12</q> Men I lokkede naziræerne til at drikke vin, </l><l level='2'>og I forbød profeterne at profetere. </l><l level='1'><q>13</q> Derfor vil jeg knuse jer, </l><l level='2'>som en vogn læsset med neg knuser, hvad den kører over. </l><l level='1'><q>14</q> Den hurtige når ikke at undslippe, </l><l level='2'>den stærke har ikke gavn af sine kræfter. </l><l level='1'>Krigeren kan ikke redde sit liv, </l><l level='2'><q>15</q> bueskytten kan ikke holde stand. </l><l level='1'>De hurtigste løbere er for langsomme, </l><l level='2'>rytterne når ikke at slippe væk. </l><l level='1'><q>16</q> Selv de modigste smider den dag deres våben </l><l level='2'>og flygter i håb om at redde livet. </l><l level='1'>Gud har talt! </l></lg>"}