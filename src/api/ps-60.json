{"text":"<h3>Løfte i en opløsningstid</h3><p><q>3</q> Hvorfor har du forkastet os, Gud? </p><lg><l level='2'>Du har straffet os, fordi du var vred på os. </l><l level='3'>Men se i nåde til os og hjælp os. </l><l level='1'><q>4</q> Det var, som blev vi ramt af et jordskælv, </l><l level='2'>det føltes, som vores verden brød sammen. </l><l level='1'><q>5</q> Du har været hård mod dit folk, </l><l level='2'>vi ravede omkring, som var vi fulde. </l><l level='1'><q>6</q> Men du kalder på de gudfrygtige, </l><l level='2'>så de kan komme til dig og blive reddet. <u>Sela</u>. </l><l level='1'><q>7</q> Hør min bøn og gør brug af din magt, </l><l level='2'>så dit elskede folk kan blive reddet. </l><l level='1'><q>8</q> Gud talte jo fra sin helligdom: </l><l level='1'>Med glæde vil jeg udstykke Sikem, </l><l level='2'>jeg vil udmåle Sukkots dal. </l><l level='1'><q>9</q> Gilead tilhører mig, </l><l level='2'>Manasse er min ejendom. </l><l level='1'>Kongerne kommer fra Juda, </l><l level='2'>og dygtige krigere fra Efraim. </l><l level='1'><q>10</q> Moabitterne skal tjene mig, </l><l level='2'>og edomitterne være mine slaver. </l><l level='3'>Jeg vinder sejr over filistrene. </l><l level='1'><q>11</q> Hvem tager med os til den befæstede by? </l><l level='2'>Hvem vil gå med os mod Edom? </l><l level='1'><q>12</q> Herre, har du forkastet os? </l><l level='2'>Hvorfor drager du ikke med os i krig? </l><l level='1'><q>13</q> Hjælp os dog mod vore fjender, </l><l level='2'>for menneskers hjælp er intet værd. </l><l level='1'><q>14</q> Med Guds hjælp vinder vi sejr, </l><l level='2'>for du kan trampe vore fjender ned. </l></lg>"}