{"text":"<h3>Et gudfrygtigt menneskes bøn</h3><p>Herre, lyt til mig, </p><lg><l level='2'>for jeg er gudfrygtig. </l><l level='1'>Hør min bøn, </l><l level='2'>for den kommer fra et oprigtigt hjerte. </l><l level='1'><q>2</q> Frikend mig, Herre, </l><l level='2'>du kender dem, som gør det rette. </l><l level='1'><q>3</q> Du er klar over mine motiver, </l><l level='2'>du kender mine inderste tanker. </l><l level='1'>Når du gransker mit hjerte, finder du intet forkert. </l><l level='2'>Jeg har besluttet ikke at synde med mine ord. </l><l level='1'><q>4</q> Jeg har altid fulgt din vejledning </l><l level='2'>og holdt mig fra onde menneskers handlinger. </l><l level='1'><q>5</q> Jeg har nøje fulgt den afmærkede sti, </l><l level='2'>ikke vaklet, når det gjaldt at adlyde dine bud. </l><l level='1'><q>6</q> Jeg beder til dig, Gud, </l><l level='2'>for jeg ved, du svarer mig. </l><l level='2'>Bøj dig ned og lyt til mine ord. </l><l level='1'><q>7</q> Vis mig din trofaste nåde, </l><l level='2'>for du redder dem, der søger ly hos dig fra deres fjender. </l><l level='1'><q>8</q> Beskyt mig, som du beskytter dit eget øje. </l><l level='2'>Gem mig under dine vingers skygge. </l><l level='1'><q>9</q> Red mig fra de gudløse, som angriber mig, </l><l level='2'>fra de morderiske fjender, som omringer mig. </l><l level='1'><q>10</q> De kender ikke til at vise nåde, </l><l level='2'>men er fulde af hovmod. </l><l level='1'><q>11</q> De opsporer mig og omringer mig, </l><l level='2'>de er parat til at gøre det af med mig. </l><l level='1'><q>12</q> De er som rovdyr på jagt efter bytte, </l><l level='2'>som unge løver, der ligger på lur. </l><l level='1'><q>13</q> Kom og slå dem ned, Herre. </l><l level='2'>Brug din magt til at redde mig fra dem. </l><l level='1'><q>14</q> Frels mig med din stærke hånd, Herre, </l><l level='2'>red mig fra disse mordere. </l><l level='1'>De er rige og får alt, hvad de peger på. </l><l level='2'>De har mange børn og kan efterlade dem en rigelig arv.</l><l level='1'><q>15</q> Men jeg er uskyldig og ser frem til at se dit ansigt. </l><l level='2'>Når jeg vågner, vil du åbenbare dig for mig. </l></lg>"}