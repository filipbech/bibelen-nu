{"text":"<p><q>1</q> Det følgende er Salomons bedste sangskat. </p><h3>Første sang: Gensidig kærlighed</h3><lg><l level='1'><q>2</q> Kys mig! Kys mig! </l><l level='2'>Din kærlighed er bedre end vin. </l><l level='1'><q>3</q> Hvor du dufter skønt. </l><l level='2'>Bare jeg hører dit navn, bliver jeg fuld af forventning. </l><l level='3'>Ikke underligt, at de unge piger falder for dig. </l><l level='1'><q>4</q> Kom, tag min hånd og lad os løbe! </l><l level='2'>Før mig til dit kongelige sovekammer! </l></lg><lg><l level='1'>Også vi fryder os over dig. </l><l level='2'>Din kærlighed er bedre end vin, </l><l level='3'>og det er rigtigt, at vi alle er forelskede i dig. </l></lg><lg><l level='1'><q>5-6</q> Hør her, I lyshudede piger fra Jerusalem, </l><l level='2'>lad være med at stirre sådan på mig, </l><l level='3'>bare fordi jeg er mørkere end jer. </l><l level='1'>Jeg er mørk og smuk, </l><l level='2'>mørk som teltene i Kedars ørken, </l><l level='3'>smuk som Salomons telte. </l><l level='1'>Min hud blev brændt i den bagende sol, </l><l level='2'>fordi mine brødre var skrappe imod mig. </l><l level='1'>De sendte mig ud for at passe vinmarkerne </l><l level='2'>i stedet for at passe min egen vingård. </l></lg><lg><l level='1'><q>7</q> Sig mig, min elskede: Hvor græsser du din hjord i dag? </l><l level='2'>Hvor lader du dem hvile sig i middagsheden? </l><l level='1'>Fortæl mig, hvor du er, så jeg ikke behøver at forklæde mig </l><l level='2'>og gå rundt og lede efter dig blandt hyrderne. </l></lg><lg><l level='1'><q>8</q> Hvis du ikke kender vejen, du dejligste af alle kvinder, </l><l level='2'>så følg blot hjordens spor til hyrdernes telte </l><l level='3'>og lad dine gedekid græsse der. </l><l level='1'><q>9</q> Min elskede, du er vildt bedårende </l><l level='2'>som et prægtigt hoppeføl fra Faraos stalde. </l><l level='1'><q>10</q> Dine kinder er yndige i glansen fra dine øreringe, </l><l level='2'>din hals er fortryllende med kæden af ædelsten. </l><l level='1'><q>11</q> Jeg vil få lavet dig en guldsnor med perler af sølv. </l></lg><lg><l level='1'><q>12</q> Min parfumes vellugt omgiver kongen, </l><l level='2'>når han ligger ved det festdækkede bord. </l><l level='1'><q>13</q> Min elskede dufter som en pose med myrra, </l><l level='2'>der hviler imellem mine bryster. </l></lg><lg><l level='1'><q>14</q> Min elskede, du er skøn, </l><l level='2'>som hennablomster fra En-Gedi. </l><l level='1'><q>15</q> Du er så smuk, min elskede, så yndig. </l><l level='2'>Dine øjne er blide som duer. </l></lg><lg><l level='1'><q>16</q> Hvor ser du dejlig ud, min elskede, </l><l level='2'>som vi ligger her i det grønne græs </l><l level='3'><q>17</q> i skyggen af cedertræ og cypres. </l></lg>"}