{"text":"<h3>Guds nåde og trofasthed</h3><p>Min sjæl, pris Herren, </p><lg><l level='2'>alt i mig, ophøj hans hellige navn. </l><l level='1'><q>2</q> Min sjæl, pris Herren, </l><l level='2'>glem ikke hans velgerninger. </l><l level='1'><q>3</q> Han tilgiver alle mine synder </l><l level='2'>og helbreder alle mine sygdomme. </l><l level='1'><q>4</q> Han frier mig fra dødens gab, </l><l level='2'>velsigner mig med sin nåde og godhed. </l><l level='1'><q>5</q> Han mætter mig med gode gaver, </l><l level='2'>jeg får min livskraft igen som ørnen. </l><l level='1'><q>6</q> Han lader retfærdigheden ske fyldest, </l><l level='2'>så de undertrykte får deres ret. </l><l level='1'><q>7</q> Han åbenbarede sine planer for Moses, </l><l level='2'>Israels folk var vidner til hans undere. </l><l level='1'><q>8</q> Herren er barmhjertig og nådig </l><l level='2'>med tålmodig og trofast kærlighed. </l><l level='1'><q>9</q> Han fortsætter ikke med at anklage os, </l><l level='2'>bliver ikke ved med at være vred. </l><l level='1'><q>10</q> Han giver os ikke løn som forskyldt, </l><l level='2'>straffer os ikke i forhold til vore synder. </l><l level='1'><q>11</q> Så højt som himlen er over jorden, </l><l level='2'>så stor er hans nåde mod dem, der har ærefrygt for ham. </l><l level='1'><q>12</q> Så langt som østen er fra vesten, </l><l level='2'>har han fjernet vore synder fra os. </l><l level='1'><q>13</q> Som en far er barmhjertig mod sine børn, </l><l level='2'>er Herren barmhjertig mod dem, der ærer ham. </l><l level='1'><q>14</q> Han forstår, hvor skrøbelige vi er, </l><l level='2'>han ved, at vi kun er som støv. </l><l level='1'><q>15</q> Vores liv på jorden er som græsset, </l><l level='2'>som markblomster, der hurtigt forsvinder. </l><l level='1'><q>16</q> Blæsten gør en ende på blomsten, </l><l level='2'>man skulle tro, den aldrig havde været der. </l><l level='1'><q>17</q> Men Herrens trofasthed er evig, </l><l level='2'>den omslutter dem, der ærer ham. </l><l level='1'>Hans godhed bliver alle generationer til del, </l><l level='2'><q>18</q> hvis de holder hans pagt og adlyder hans bud. </l><l level='1'><q>19</q> Herren sidder på sin trone i Himlen, </l><l level='2'>alt er underlagt hans herredømme. </l><l level='1'><q>20</q> Lovpris Herren, alle hans engle, </l><l level='2'>I vældige krigere, som adlyder hans ordrer </l><l level='3'>og udfører alle hans befalinger. </l><l level='1'><q>21</q> Ja, pris Herren, I englehære, </l><l level='2'>som tjener ham og udfører hans vilje. </l><l level='1'><q>22</q> Pris Herren, alle hans skabninger, </l><l level='2'>hvor I end befinder jer i hans rige. </l><l level='1'>Min sjæl, pris Herren. </l></lg>"}