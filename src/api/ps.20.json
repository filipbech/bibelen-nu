{"text":"<h3>Folket beder for kongen før kampen</h3><p><q>2</q> Må Herren svare på din bøn, når du er i nød, </p><lg><l level='2'>må Jakobs Gud bevare dig fra alt ondt. </l><l level='1'><q>3</q> Må han sende dig hjælp fra sin helligdom, </l><l level='2'>styrke dig fra sin bolig på Zion. </l><l level='1'><q>4</q> Må han mindes alle dine gaver </l><l level='2'>og acceptere dine brændofre. <u>Sela</u>. </l><l level='1'><q>5</q> Må han opfylde dit hjertes længsler </l><l level='2'>og lade dine planer lykkes. </l><l level='1'><q>6</q> Må vi få anledning til at råbe af glæde, </l><l level='2'>når vi hører om dine sejre. </l><l level='1'>Må vi få anledning til at lovsynge vor Gud. </l><l level='2'>Må Herren svare på alle dine bønner. </l></lg><h3>Kongen giver udtryk for sin tillid til Herren</h3><lg><l level='1'><q>7</q> Jeg er sikker på, at Herren vil hjælpe sin udvalgte konge. </l><l level='2'>Han svarer mig fra sin himmelske bolig, </l><l level='2'>hjælper mig med sin mægtige styrke. </l><l level='1'><q>8</q> Nogle stoler på vogne og ryttere, </l><l level='2'>men vi stoler på Herren, vor Gud. </l><l level='1'><q>9</q> De skal falde og gå til grunde, </l><l level='2'>men vi rejser os og står fast. </l><l level='1'><q>10</q> Giv mig sejren, Herre! </l><l level='2'>Hør os, når vi beder dig om hjælp! </l></lg>"}