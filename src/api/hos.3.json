{"text":"<h3>Israels fangenskab samt et løfte om genoprettelse</h3><p><q>1</q> Så sagde Herren til mig: Gå igen hen og forelsk dig i en kvinde, som har en elsker og desuden driver prostitution. For på samme måde viser Herren sin kærlighed til Israel, selvom de har prostitueret sig til afguderne og elsker at give dem rosinkager. </p><p><q>2</q> Så købte jeg hende for femten sølvstykker og halvanden tønde byg.<q>3</q> Derpå sagde jeg til hende: Nu tilhører du mig. Du må ikke være mig utro med andre mænd eller drive prostitution, men du skal vente på mig i lang tid. <q>4</q> På samme måde skal Israel i lang tid være uden konge eller fyrste, uden ofringer til Herren eller til afguderne, uden præstetjeneste eller afgudsdyrkelse. <q>5</q> Senere vil de igen søge Herren, deres Gud, og ønske sig en konge som David. Til den tid vil de komme til Herren med ærefrygt og modtage hans velsignelse. </p>"}