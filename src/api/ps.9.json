{"text":"<h3>Herren dømmer de onde og hjælper de undertrykte</h3><p><q>2</q> Jeg vil prise dig, Herre, af hele mit hjerte, </p><lg><l level='2'>fortælle om dine undere dag efter dag. </l><l level='1'><q>3</q> Jeg fryder mig over dig og synger lovsange til dig, </l><l level='2'>for du er den almægtige Gud. </l><l level='1'><q>4</q> Mine fjender vendte om og flygtede, </l><l level='2'>du jog dem på flugt og fældede dem. </l><l level='1'><q>5</q> Du skaffede mig oprejsning, </l><l level='2'>og afsagde en retfærdig dom. </l><l level='1'><q>6</q> Du gik i rette med folkeslagene, </l><l level='2'>du udryddede de onde mennesker, </l><l level='2'>så deres navne er glemt for altid. </l><l level='1'><q>7</q> Mine fjender blev fuldstændig knust, </l><l level='2'>deres byer blev lagt i ruiner, </l><l level='2'>man husker dem ikke mere. </l><l level='1'><q>8</q> Herren regerer i evighed, </l><l level='2'>han sidder som dommer på sin trone. </l><l level='1'><q>9</q> Han er fair, når han dømmer folkene, </l><l level='2'>han regerer verden med retfærdighed. </l><l level='1'><q>10</q> De undertrykte søger tilflugt hos Herren, </l><l level='2'>han hjælper dem i modgang og trængsel. </l><l level='1'><q>11</q> De, som kender dig, Herre, stoler på dig, </l><l level='2'>du skuffer ikke dem, der søger din hjælp. </l><l level='1'><q>12</q> Syng af fryd for Herren, som troner på Zion, </l><l level='2'>lad verden høre om hans store undere. </l><l level='1'><q>13</q> Han husker og hævner uret og drab, </l><l level='2'>han glemmer ikke de svages råb. </l><l level='1'><q>14</q> Vær mig nådig, Herre, </l><l level='2'>for mine fjender er ude efter mig. </l><l level='2'>Herre, riv mig ud af dødens gab. </l><l level='1'><q>15</q> Så vil jeg prise dig på Jerusalems torve, </l><l level='2'>og fryde mig over, at du frelste mig. </l><l level='1'><q>16</q> Fjenderne ender i deres egen faldgrube, </l><l level='2'>de bliver fanget i deres egne fælder. </l><l level='1'><q>17</q> Herren er kendt for sin retfærdighed, </l><l level='2'>de onde indfanges af deres egen ondskab. <u>Sela</u>. </l><l level='1'><q>18</q> De ugudelige ender i den evige død, </l><l level='2'>det gælder alle, som gør oprør mod Gud. </l><l level='1'><q>19</q> Men de ydmyge bliver ikke ladt i stikken, </l><l level='2'>de undertryktes håb bliver ikke gjort til skamme. </l><l level='1'><q>20</q> Herre, lad ikke de onde sejre, </l><l level='2'>men udmål den straf, de fortjener. </l><l level='1'><q>21</q> Lad dem frygte og bæve, </l><l level='2'>så de indser, at de kun er mennesker. <u>Sela</u>. </l></lg>"}