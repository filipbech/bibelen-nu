{"text":"<p><q>1</q> Beklag dig bare, så meget du vil, </p><lg><l level='2'>der er ingen, der hører dit råb. </l><l level='2'>Tror du englene vil tale din sag? </l><l level='1'><q>2</q> Vrede kan tage livet af en tåbe, </l><l level='2'>deres bitterhed kan koste dem livet. </l><l level='1'><q>3</q> En tåbe kan klare sig godt for en tid, </l><l level='2'>men pludselig ligger alt i ruiner. </l><l level='1'><q>4</q> Hans familie er prisgivet andres begær, </l><l level='2'>der er ingen til at forsvare dem i retten. </l><l level='1'><q>5</q> De sultne kommer og stjæler hans høst, </l><l level='2'>de lader intet tilbage på marken, </l><l level='2'>begærlige folk overtager hans ejendele. </l><l level='1'><q>6</q> Ingen bliver straffet uden grund, </l><l level='2'>ulykker kommer ikke af sig selv. </l><l level='1'><q>7</q> Nej, årsagen findes i mennesket selv, </l><l level='2'>der kommer jo kun røg, hvor der er ild. </l><l level='1'><q>8</q> Derfor må du bekende din synd for Gud </l><l level='2'>og lade ham være din dommer. </l><l level='1'><q>9</q> Hans visdom og storhed er grænseløs, </l><l level='2'>hans undere kan man ikke tælle. </l><l level='1'><q>10</q> Han sender regn på jorden </l><l level='2'>og vander både haver og marker. </l><l level='1'><q>11</q> Han rejser de ydmyge op </l><l level='2'>og bringer de forliste i sikkerhed. </l><l level='1'><q>12</q> Men de listige spænder han ben for, </l><l level='2'>så der intet kommer ud af deres onde planer. </l><l level='1'><q>13</q> Han fanger de kloge i deres egen snedighed, </l><l level='2'>så deres kunstfærdige planer går i vasken. </l><l level='1'><q>14</q> De famler sig frem som i blinde, </l><l level='2'>de kan ikke finde vej selv ved højlys dag. </l><l level='1'><q>15</q> Men de magtesløse redder han fra de stærkes kløer, </l><l level='2'>han frelser dem fra de magtfuldes intriger. </l><l level='1'><q>16</q> Han giver de svage nyt håb </l><l level='2'>og standser uretfærdigheden imod dem. </l><l level='1'><q>17</q> Det er en velsignelse at blive irettesat af Gud! </l><l level='2'>Vær taknemmelig, når den Almægtige straffer dig! </l><l level='1'><q>18</q> For selv om han slår og sårer, </l><l level='2'>så forbinder han også og helbreder. </l><l level='1'><q>19</q> Gang på gang beskytter han dig, </l><l level='2'>både seks og syv gange redder han dig. </l><l level='1'><q>20</q> Under hungersnød redder han dig fra sultedøden, </l><l level='2'>under krig redder han dig fra sværdets hug. </l><l level='1'><q>21</q> Han beskytter dig mod ondskabsfuld sladder </l><l level='2'>og redder dig fra voldelige overfald. </l><l level='1'><q>22</q> Du kan le ad ulykker så vel som hungersnød, </l><l level='2'>selv de vilde dyr behøver du ikke at frygte. </l><l level='1'><q>23</q> Markens sten skader ikke din plov, </l><l level='2'>du kan passe din jord i fred for vilde dyr. </l><l level='1'><q>24</q> Du kan bo i tryghed i dit hus </l><l level='2'>uden frygt for at miste dine ejendele. </l><l level='1'><q>25</q> Dine efterkommere bliver mange, </l><l level='2'>så frodige som det grønne græs. </l><l level='1'><q>26</q> Som korn, der modnes, før det høstes, </l><l level='2'>skal du nå en moden alder, før du dør. </l><l level='1'><q>27</q> Jeg har talt ud fra min egen erfaring, </l><l level='2'>så hør efter og følg mit råd. </l></lg>"}