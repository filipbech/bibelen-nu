{"text":"<h3>Tilflugt hos Herren</h3><p><q>2</q> Min Gud, red mig fra de grusomme fjender, </p><lg><l level='2'>beskyt mig mod dem, som vil slå mig ihjel. </l><l level='1'><q>3</q> Fri mig for disse forbrydere, </l><l level='2'>red mig fra de frygtelige mordere. </l><l level='1'><q>4</q> De ligger i baghold og lurer på mig, </l><l level='2'>farlige mænd venter på mig derude, </l><l level='3'>på trods af at jeg intet ondt har gjort. </l><l level='1'><q>5</q> De er parat til at slå en uskyldig ihjel. </l><l level='2'>Herre, grib ind og kom mig til hjælp. </l><l level='1'><q>6</q> Almægtige Herre, Israels Gud, </l><l level='2'>gå i krig mod de onde mennesker. </l><l level='3'>Spar ikke de grusomme forbrydere. <u>Sela</u>. </l><l level='1'><q>7</q> De snuser rundt i byen om natten, </l><l level='2'>de knurrer som bidske hunde. </l><l level='1'><q>8</q> Forbandelser strømmer ud af munden på dem, </l><l level='2'>de slår om sig med frygtelige trusler. </l><l level='3'>Hvem skulle opdage os? siger de. </l><l level='1'><q>9</q> Men du ler blot ad dem, Herre, </l><l level='2'>du ser på de ugudelige med foragt. </l><l level='1'><q>10</q> Herre, du giver mig styrke, og jeg stoler på dig. </l><l level='2'>Jeg kan altid søge tilflugt hos dig. </l><l level='1'><q>11</q> Du elsker mig, Gud, og kommer mig til hjælp. </l><l level='2'>Du giver mig sejr over alle mine fjender. </l><l level='1'><q>12</q> Slå dem ikke ihjel med det samme, </l><l level='2'>for så glemmer folk, hvad der skete. </l><l level='1'>Lad dem først vandre hjemløse rundt, </l><l level='2'>for du er den Almægtige, som beskytter os. </l><l level='1'><q>13</q> De taler stolte og syndige ord. </l><l level='2'>Straf dem på grund af deres overmod, </l><l level='3'>for alle deres løgne og forbandelser. </l><l level='1'><q>14</q> Udryd dem i din vrede, </l><l level='2'>gør det fuldstændigt af med dem. </l><l level='1'>Da vil alle i hele verden kunne se og forstå, </l><l level='2'>at du har magten i Israel. </l><l level='1'><q>15</q> De snuser rundt i byen om natten, </l><l level='2'>de knurrer som bidske hunde. </l><l level='1'><q>16</q> De går rundt og leder efter føde, </l><l level='2'>knurrer, hvis de ikke får nok. </l><l level='1'><q>17</q> Men jeg vil altid lovprise din magt, </l><l level='2'>hver morgen vil jeg synge om din trofaste kærlighed. </l><l level='1'>For du er min tilflugt, </l><l level='2'>min hjælp på nødens dag. </l><l level='1'><q>18</q> Du giver mig styrke, og jeg synger din pris. </l><l level='2'>Jeg søger tilflugt hos dig, min trofaste Gud. </l></lg>"}