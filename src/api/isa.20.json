{"text":"<h3>Assyrerne vil erobre Egypten og Kush</h3><p><q>1</q> Det år, da assyrerkongen Sargon sendte sin hærfører mod filisterbyen Ashdod og angreb og erobrede den, <q>2</q> sagde Herren til Esajas: Tag både dit tøj og dine sandaler af. Esajas gjorde, som Herren havde sagt, og gik nøgen og barfodet omkring. </p><p><q>3</q> Lang tid senere sagde Herren: Min tjener Esajas har nu gået nøgen og barfodet omkring i tre år som et symbol på, hvad der vil ske med Egypten og Kush.<q>4</q> Assyrerkongen vil nemlig bortføre de to landes befolkninger som fanger, og han vil lade dem gå nøgne og barfodede af sted, både unge og gamle, så deres blottede bagdel bringer skam over Egypten. <q>5-6</q> Folkeslagene langs havets kyst, som satte deres lid til en alliance med Egypten og Kush, vil blive forfærdede og sige: Hvis det kan gå så galt for dem, hvordan vil det så gå for os? Vi troede, at Egypten kunne beskytte os imod assyrerkongen. </p>"}