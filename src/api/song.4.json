{"text":"<p><q>1</q> Hvor er du yndig, min elskede, hvor er du smuk. </p><lg><l level='2'>Dine øjne bag sløret er blide som duer. </l><l level='1'>Dit hår bølger ned som en flok sorte geder </l><l level='2'>på en bakkeskråning i Gilead. </l><l level='1'><q>2</q> Dine tænder er hvide som klippede, nyvaskede får; </l><l level='2'>hver har sin tvilling, ingen står alene. </l><l level='1'><q>3</q> Dine læber er som purpurbånd. </l><l level='2'>Hvor er din mund dog smuk. </l><l level='1'>Dine kinder bag sløret er røde </l><l level='2'>som to halve granatæbler, </l><l level='1'><q>4</q> din hals er rank som Davidstårnet, </l><l level='2'>smykket med tusinde helteskjolde. </l><l level='1'><q>5</q> Dine bryster er som to gazelletvillinger, </l><l level='2'>der græsser mellem liljer. </l><l level='1'><q>6</q> Når dagen bliver sval og skyggerne lange, </l><l level='2'>vil jeg gå til myrrabjerget, til højen med den krydrede duft. </l><l level='1'><q>7</q> Hvor er du smuk, min elskede, </l><l level='2'>aldeles perfekt fra top til tå. </l><l level='1'><q>8</q> Forlad dit hjem i Libanon, min brud, </l><l level='2'>stig ned fra Amanabjergets tinde. </l><l level='1'>Sig farvel til Hermons højdedrag, </l><l level='2'>hvor løver huserer og leoparder ligger på lur. </l><l level='1'><q>9</q> Du har stjålet mit hjerte, min elskede, min brud, </l><l level='2'>indfanget mig med dit fortryllende blik, </l><l level='3'>der stråler om kap med perlerne om din hals. </l><l level='1'><q>10</q> Hvor er din kærlighed fortryllende, min elskede, min brud, </l><l level='2'>langt bedre end vin. </l><l level='1'>Du dufter dejligere end alverdens aromatiske olier. </l><l level='1'><q>11</q> Dine kys er som honning, min brud, </l><l level='2'>fra din tunge flyder mælk og honning. </l><l level='1'>Duften fra dit tøj er som duften af Libanons cedertræer. </l><l level='1'><q>12</q> Min elskede, min brud, du er som en hemmelig have </l><l level='2'>med en brønd, som kun jeg har lov at drikke af. </l><l level='1'><q>13-14</q> Du er som en frugthave med de mest udsøgte frugter </l><l level='2'>og duftende krydderurter, </l><l level='1'>med et væld af buske og træer, </l><l level='2'>med myrra og alverdens aromatiske dufte. </l><l level='1'><q>15</q> Brønden i min have er som en kilde med rindende vand, </l><l level='2'>det klare og friske bjergvand fra Libanon. </l></lg><lg><l level='1'><q>16</q> Vågn op til dåd, du nordenvind! </l><l level='2'>Kom, søndenvind, og blæs gennem min have, </l><l level='1'>så dens vellugt fortryller min elskede, </l><l level='2'>så han kommer ind i sin have og smager dens udsøgte frugt. </l></lg>"}